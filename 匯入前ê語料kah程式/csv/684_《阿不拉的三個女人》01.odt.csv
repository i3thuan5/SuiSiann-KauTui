Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
,民國四十四年，,"Bîn-kok sì-tsa̍p-sì nî,"
,看電影是一項真時行的代誌，,"khuànn tiān-iánn sī tsi̍t hāng tsin sî-kiânn ê tāi-tsì,"
,彼个時陣有 美國 片、,"hit ê sî-tsūn ū  Bí-kok  phìnn,"
,國語片、,"kok-gí phìnn,"
,廣東 片，,"kńg-tang  phìnn,"
,甚至是 廈門 片，,"sīm-tsì sī  Ē-mn̂g  phìnn,"
,猶毋過就是無咱 臺灣 家己拍的臺語片，,"iah-m̄-koh tō sī bô lán  Tâi-uân  ka-kī phah ê Tâi-gí phìnn,"
,總算有一工，,"tsóng sǹg ū tsi̍t kang,"
,拱樂社 準備欲拍 臺灣 頭一齣正港的臺語電影，,"Kióng-lo̍k-siā  tsún-pī beh phah  Tâi-uân  thâu tsi̍t tshut tsiànn-káng ê Tâi-gí tiān-iánn,"
,「 王寶釧 與 薛平貴 」，,"“ Ông Pó-tshuan  í  Sih Pîng-kuì ”,"
,這是關係著咱 臺灣 電影未來發展的出路，,"tse sī kuan-hē-tio̍h lán  Tâi-uân  tiān-iánn bī-lâi huat-tián ê tshut-lōo,"
,猶毋過有人為著個人的利益，,"iah-m̄-koh ū lâng uī-tio̍h kò-lîn ê lī-ik,"
,放風聲欲來相爭。,pàng hong-siann beh lâi sio-tsinn.
,我，,"Guá,"
,阿不拉 ，,"A-put-lah ,"
,絕對袂用得激恬恬。,tsua̍t-tuì bē-īng-eh kik tiām-tiām.
,你佮 拱樂社 有啥物關係？,Lí kah  Kióng-lo̍k-siā  ū siánn-mih kuan-hē?
,無任何的關係。,Bô līm-hô ê kuan-hē.
,たろう 是地方的角頭，,"Tha2-loo3  sī tē-hng ê kak-thâu,"
,伊的手頭有真濟 廈門 片，,"i ê tshiú-thâu ū tsin tsē  Ē-mn̂g  phìnn,"
,所以想欲阻止臺語片的發展，,"sóo-í siūnn-beh tsóo-tsí Tâi-gí phìnn ê huat-tián,"
,我只是一个小戲院的頭家，,"guá tsí-sī tsi̍t ê sió hì-īnn ê thâu-ke,"
,猶毋過 臺灣 電影是我的性命，,"iah-m̄-koh  Tâi-uân  tiān-iánn sī guá ê sènn-miā,"
,無論按怎我永遠攏袂放棄。,bô-lūn án-tsuánn guá íng-uán lóng bē hòng-khì.
,阿猴 。,A-kâu .
,たろう 桑，,"たろう  --sáng,"
,請你手勢攑予懸，,"tshiánn lí tshiú-sè gia̍h hōo kuân,"
,遮的錢就是你的。,tsia-ê tsînn tō sī lí ê.
,若是欲愛我莫插這層代誌，,"Nā sī beh ài guá mài tshap tsit tsân tāi-tsì,"
,除了你講一个理由予我聽會落去。,tî-liáu lí kóng tsi̍t ê lí-iû hōo guá thiann ē lo̍h-khì.
,天下人管天下事，,"Thian-hā lîn kuán thian-hā sū,"
,我是 臺灣人 ，,"guá sī  Tâi-uân-lâng ,"
,無可能無管 臺灣 的電影事，,"bô khó-lîng bô kuán  Tâi-uân  ê tiān-iánn sū,"
,拱樂社 的「 薛平貴 佮 王寶釧 」若是閣拍袂成，,"Kióng-lo̍k-siā  ê “ Sih Pîng-kuì  kah  Ông Pó-tshuan ” nā-sī koh phah bē sîng,"
,以後無人敢拍臺語片矣，,"í-āu bô lâng kánn phah Tâi-gí phìnn --ah,"
,這支片仔是臺語片的希望，,"tsit ki phìnn--á sī Tâi-gí phìnn ê hi-bāng,"
,臺灣人 的寄託，,"Tâi-uân-lâng  ê kià-thok,"
,我不准任何人來阻擋。,guá put-tsún līm-hô lâng lâi tsóo-tòng.
,腳數好，,"Kioh-siàu hó,"
,無跋一寡輸贏是袂使得。,bô pua̍h tsi̍t-kuá su-iânn sī bē-sái-lit.
,好，,"Hó,"
,欲按怎我攏奉陪。,beh án-nuá guá lóng hōng-puê.
,你無夠格通好佮我跋，,"Lí bô kàu-keh thang hó kah guá pua̍h,"
,你去佮彼个 ちん 桑，,"lí khì kah hit ê  ちん  --sáng,"
,看恁欲按怎輸贏，,"khuànn lín beh án-nuá su-iânn,"
,只要你若跋會贏，,"tsí-iàu lí nā pua̍h ē iânn,"
,面子就做予你。,bīn-tsú tō tsuè hōo lí.
,我 阿不拉 會用得輸，,"Guá  A-put-lah  ē-īng-eh su,"
,猶毋過 臺灣 電影的未來袂用得輸，,"iah-m̄-koh  Tâi-uân  tiān-iánn ê bī-lâi bē-īng-eh su,"
,這改我一定愛贏。,tsit kái guá it-tīng ài iânn.
,好消息，,"hó siau-sit,"
,臺灣 第一支大支的電影，,"Tâi-uân  tē-it ki tuā ki ê tiān-iánn,"
,「 王寶釧 、 薛平貴 」，,"“ Ông Pó-tshuan ,  Sih Pîng-kuì ”,"
,臺灣 第一支大支的電影、,"Tâi-uân  tē-it ki tuā ki ê tiān-iánn,"
,臺灣 第一支大支的電影，,"Tâi-uân  tē-it ki tuā ki ê tiān-iánn,"
,「 王寶釧 、 薛平貴 」。,"“ Ông Pó-tshuan ,  Sih Pîng-kuì .”"
,啊來來來來，,"Ah lâi lâi lâi lâi,"
,閣五分鐘著欲踩街矣唅，,"Koh gōo hun-tsing to̍h beh tshái-ke --ah --hannh,"
,妝好的人緊上車，,"tsng hó --ê lâng kín tsiūnn-tshia,"
,猶未好的跤手較緊咧。,iah-bē hó --ê  kha-tshiú khah kín --eh.
,咧喝矣，,"Leh huah --ah,"
,有聽著乎！,ū thiann--tio̍h --honnh!
,來來！,Lâi lâi!
,彼頭家佮頭家娘乎，,"He thâu-ke kah thâu-ke-niû --honnh,"
,這馬是咧搬佗一齣啊，,"tsit-má sī leh puann tó tsı̍t tshut --ah,"
,哪會妝甲按呢？,ná ē tsng kah án-ne?
,你真正古井水雞呢，,"Lí tsin-tsiànn kóo-tsénn tsuí-ke --neh,"
,彼 白瑞德 佮 郝思嘉 啦！,he  白瑞德  kah  郝思嘉  --lah!
,亂世佳人 。,亂世佳人 .
,謼，,"Hooh,"
,你講彼支大支片喔?,lí kóng hit ki tuā ki phìnn --ooh?
,著啦！,Tio̍h--lah!
,喔「 王寶釧 、 薛平貴 」來囉，,"Ooh“ Ông Pó-tshuan ,  Sih Pîng-kuì ” lâi --looh,"
,這 臺灣 頭一齣、,"tse  Tâi-uân  thâu tsi̍t tshut,"
,世界第一等，,"sè-kài tē-it tíng,"
,頭一支大支的電影，,"thâu tsi̍t ki tuā ki ê tiān-iánn,"
,「 王寶釧 、 薛平貴 」來囉，,"“ Ông Pó-tshuan ,  Sih Pîng-kuì ” lâi --looh,"
,這 臺灣 頭一齣、,"tse  Tâi-uân  thâu tsi̍t tshut,"
,世界第一等，,"sè-kài tē-it tíng,"
,欲佇咱 國際 大戲院隆重獻映喔，,"beh tī lán  Kok-tsè  tuā hì-īnn liông-tiōng hiàn-ìng --ooh,"
,耗資數十萬、,"hònn tsu sòo tsa̍p bān,"
,這動員數千人。,tse tōng-uân sòo tshing lâng.
,謼，,"Hooh,"
,阿不拉 這个毋成囝敢若足厲害的唅，,"A-put-lah  tsit ê m̄-tsiânn-kiánn kánn-ná tsiok lī-hāi --ê --hannh,"
,場面排甲遮爾鬧熱，,"tiûnn-bīn pâi kah tsiah-nī nāu-jia̍t,"
,唉，,"haih,"
,這个 茂林仔 乎逐工干焦穿甲pha-li-pha-li，,"tsit ê  Bōo-lîm--á  --honnh ta̍k kang kan-na tshīng kah pha-li-pha-li,"
,嘛毋知影咧變啥魍啦。,mā m̄ tsai-iánn leh pìnn sánn báng --lah.
,這个 阿不拉 喔實在有夠厚面神的，,"Tsi ê  A-put-lah  --ooh sı̍t-tsāi ū-kàu kāu-bīn-sîn --ê,"
,拱樂社 無法度來，,"Kióng-lo̍k-siā  bô-huat-tōo lâi,"
,伊竟然叫 金鳳社 的人喔妝妝咧就去踩街，,"i kìng-liân kiò  Kim-hōng-siā  ê lâng --ooh tsng-tsng--eh tō khì tshái-ke,"
,紲落來喔家己妝做 白瑞德 、,"suà--lo̍h-lâi --ooh ka-kī tsng-tsuè  白瑞德 ,"
,月鳳仔 妝做 郝思嘉 ，,"Gua̍t-hōng--á  tsng-tsuè  郝思嘉 ,"
,啊這馬是咧演 王寶釧 佮 薛平貴 ，,"ah tsit-má sī leh ián  Ông Pó-tshuan  kah  Sih Pîng-kuì ,"
,抑是 亂世佳人 ，,"a̍h sī  亂世佳人 ,"
,有影是咧變猴弄啦。,ū-iánn sī leh pìnn-kâu-lāng --lah.
,你敢真正有咧要緊伊咧妝啥，,"Lí kám tsin-tsiànn ū leh iàu-kín i leh tsng siánn,"
,我看乎，,"guá khuànn --honnh,"
,你就是無想欲看著 月鳳 徛佇咧伊的身邊。,lí tō sī bô siūnn-beh khuànn-tio̍h  Gua̍t-hōng  khiā tī-leh i ê sin-pinn.
,阿爸你是講去tueh 啦，,"A-pah lí sī kóng khì tueh --lah,"
,我是看袂慣勢 阿不拉 彼種喔食果子毋知拜樹頭的個性啦，,"Guá sī khuànn buē kuàn-sì  A-put-lah  hit tsióng --ooh tsia̍h kué-tsí m̄ tsai pài tshiū-thâu ê kò-sìng --lah,"
,啊規陣按呢 ping-ping-piàng-piàng 吵死人矣啦，,"ah kui-tīn án-ne  ping-ping-piàng-piàng  tshá-sí lâng --ah --lah,"
,閣刁工對咱 大東 戲院經過。,koh tiau-kang uì lán  Tāi-tong  hì-īnn king-kuè.
,這就是你綴伊袂著的所在，,"Tse tiō sī lí tuè i buē tio̍h ê sóo-tsāi,"
,伊知影欲按怎來宣傳家己的電影，,"i tsai-iánn beh án-nuá lâi suan-thuân ka-tī ê tiān-iánn,"
,干焦看踩街，,"Kan-na khuànn tshái-ke,"
,按呢鬧熱滾滾、,"án-ne lāu-jia̍t-kún-kún,"
,人插插插，,"lâng tshah-tshah-tshah,"
,就知影這支電影一定成功的。,tō tsai-iánn tsit ki tiān-iánn it-tīng sîng-kong --ê.
,成功？,Sîng-kong?
,閣真歹講咧，,"Koh tsin pháinn-kóng --leh,"
,伊的 國際 戲院是共咱租的呢，,"i ê  Kok-tsè  hì-īnn sī kā lán tsoo --ê --neh,"
,伊這馬是青盲貓拄著死鳥鼠，,"i tsit-má sī tshinn-mî niau tú-tio̍h sí niáu-tshú,"
,好運啦。,hó ūn --lah.
,莫規工干焦會曉講一寡目空赤的話啦，,"Mài kui kang kan-na ē-hiáu kóng tsı̍t-kuá ba̍k-khang-tshiah ê uē --lah,"
,你若真正傷閒，,"lí nā tsin-tsiànn siunn îng,"
,小綴人學一下。,sió tuè lâng o̍h --tsı̍t-ē.
,阿爸，,"A-pah,"
,你哪會替伊講話啊？,lí ná ē thè i kóng-uē --ah?
,伊為著票房呢，,"I uī-tio̍h phiò-pâng --neh,"
,竟然講「 王寶釧 佮 薛平貴 」是頭一齣,kìng-liân kóng “ Ông Pó-tshuan  kah  Sih Pîng-kuì ” sī thâu tsı̍t tshut
,臺灣人 翕的大支片電影，,"Tâi-uân-lâng  hip ê tuā ki phìnn tiān-iánn,"
,若按呢咱較早彼支咧？,nā án-ne lán khah-tsá hit ki --leh?
,「六才子 西廂記 」是算第幾齣啦？,“Lio̍k tsâi-tsú  se-siong-kì ” sī sǹg tē kuí tshut --lah?
,伊也無講毋著，,"I iā bô kóng m̄-tio̍h,"
,人確實是頭一齣用三十五釐米翕的電影，,"lâng khak-sı̍t sī thâu tsı̍t tshut iōng sann-tsa̍p-gōo lî-bí hip ê tiān-iánn,"
,閣敢講「六才子 西廂記 」唅，,"koh kánn kóng “Lio̍k tsâi-tsú  se-siong-kì ” --hannh,"
,按呢你應該閣會記得你是按怎予咱 大東 了遐爾濟錢，,"án-ne lí ing-kai koh ē-kì-eh lí sī án-nuá hōo lán  Tāi-tong  liáu hiah-nī tsē tsînn,"
,欲去⿰佗位？,beh khì tueh?
,講你兩句你就無歡喜是毋？,Kóng lí nn̄g kù lí tō bô huann-hí sī --m̄?
,無啊，,"Bô --ah,"
,我這馬有時間就應該聽你的，,"guá tsit-má ū sî-kan tō ing-kai thiann lí ê,"
,緊來綴人學一下。,kín lâi tuè lâng o̍h --tsı̍t-ē.
,來，,"lâi,"
,各位鄉親逐家好乎，,"kok-uī hiong-tshin ta̍k-ke hó --honnh,"
,阮頭家謼，,"gún thâu-ke --hooh,"
,為著感謝逐家捀場，,"uī-tio̍h kám-siā ta̍k-ke phâng-tiûnn,"
,特別開放今仔日下晡一場，,"tı̍k-pia̍t khai-hòng kin-á-jı̍t ē-poo tsı̍t tiûnn,"
,免錢嘛免買票，,"bián-tsînn mā bián bé phiò,"
,請逐家來看戲，,"tshiánn ta̍k-ke lâi khuànn hì,"
,欲看的來遮排隊乎，,"beh khuànn --ê lâi tsia pâi-tuī --honnh,"
,來遮排隊乎。,lâi tsia pâi-tuī --honnh.
,大的，,"Tuā ê,"
,咱敢排會著位唅？,lán kám pâi ē tio̍h uī --hannh?
,哼，,"Hngh,"
,我若有拍算排隊，,"guá nā ū phah-sǹg pâi-tuī,"
,我𤆬恁這幾个出來創啥。,guá tshuā lín tsit kuí ê tshut-lâi tshòng sánn.
,閃啦！,siám --lah!
,戇象 啊，,"Gōng-tshiūnn  --ah,"
,這隻乎，,"tsit tsiah --honnh,"
,較早號做白目 猴 啦，,"khah-tsá hō-tsò pe̍h-ba̍k  Kâu  --lah,"
,這馬乎變做顧門狗矣。,tsit-má --honnh piàn-tsò kòo-mn̂g-káu --ah.
,喔，,"Ooh,"
,欲看戲去排隊。,Beh khuànn hì khì pâi-tuī.
,我講你這个顧門狗啊，,"Guá kóng lí tsit ê kòo-mn̂g-káu --ah,"
,阮大的咧佮你講話，,"gún tuā--ê leh kah lí kóng-uē,"
,你這馬是啥物態度啊，,"lí tsit-má sī siánn-mih thài-tōo --ah,"
,當做阮是空氣謼？,tòng-tsò gún sī khang-khuì --hooh.
,遮無歡迎恁啦！,Tsia bô huan-gîng --lín --lah.
,戇象 ，,"Gōng-tshiūnn ,"
,你騙痟的喔！,lí phiàn-siáu--ê --ooh!
,是按怎in會當看免錢的，,"Sī án-tsuánn in ē-tàng khuànn bián-tsînn --ê,"
,阮袂用得啊？,"gún bē-īng-eh --ah,"
,你講啊，,"lí kóng --ah,"
,顧門狗。,kòo-mn̂g-káu.
,講就講喔，,"Kóng tō kóng --ooh,"
,莫起跤動手，,"mài khí-kha-tāng-tshiú,"
,siáng是顧門狗，,"siáng sī kòo-mn̂g-káu,"
,你閣講一擺看覓。,lí koh kóng tsı̍t pái khuànn-māi.
,我講你顧門。,Guá kóng lí kòo-mn̂g.
,揣死啊唅！,Tshuē sí --ah --hannh!
,按怎啊唅，,"Án-nuá --ah --hannh,"
,我講你就是顧門狗啦！,guá kóng lí  tō sī kòo-mn̂g-káu --lah!
,這句話，,"Tsit kù uē,"
,上好共我吞落去唅。,siōng hó kā guá thun --lo̍h-khì --hannh.
,放手啦！,Pàng-tshiú --lah.
,這馬是按怎，,"Tsit-má sī án-nuá,"
,講無兩句就欲起跤動手啊？,kóng bô nn̄g kù tō beh khí-kha-tāng-tshiú --ah?
,你敢毋驚咧去卸著 たろう 大的面子?,Lí kám m̄-kiann leh khì sià-tio̍h  たろう  tuā--ê bīn-tsú?
,哭枵喔，,"Khàu-iau --ooh,"
,𤆬你出來看電影毋是欲拍狗的啦，,"tshuā lí tshut-lâi khuànn tiān-iánn m̄ sī beh phah káu --ê --lah,"
,就算講欲拍狗喔嘛愛看一下仔狗的主人是siáng啊。,tō sǹg kóng beh phah káu --ooh mā ài khuànn --tsi̍t-ē-á káu ê tsú-lâng sī siáng --ah.
,你喙真鬚謼？,Lí tshuì tsin tshiu --hooh?
,你講了真著，,"Lí kóng liáu tsin tio̍h,"
,拍狗著愛看主人，,"phah káu to̍h-ài khuànn tsú-lâng,"
,我尊重 たろう 大的，,"guá tsun-tiōng  たろう  tuā--ê,"
,佇咧地方上是有輩份的人，,"tī-leh tē-hong siōng sī ū puè-hūn ê lâng,"
,所以我袂佮你計較。,sóo-í guá bē kah lí kè-kàu.
,阿不拉 ，,"A-put-lah ,"
,這馬做大頭家矣，,"tsit-má tsò tuā thâu-ke --ah,"
,學人大範矣，,"o̍h lâng tuā-pān --ah,"
,開戲院予人看免錢的喔，,"khui hì-īnn hōo lâng khuànn bián-tsînn --ê --ooh,"
,是真飄撇啦，,"sī tsin phiau-phiat --lah,"
,啊是按怎別人會當看免錢的，,"ah sī án-tsuánn pa̍t-lâng ē-tàng khuànn bián-tsînn --ê,"
,阮袂用得啊，,"gún bē-īng-eh --ah,"
,騙痟的喔！,phiàn-siáu--ê --ooh?
,來者是客，,"Lâi--tsiá sī kheh,"
,你若有影想欲看電影，,"lí nā ū-iánn siūnn-beh khuànn tiān-iánn,"
,我真歡迎，,"guá tsin huan-gîng,"
,猶毋過恁佮所有的鄉親仝款，,"iah-m̄-koh lín kah sóo-ū ê hiong-tshin kāng-khuán,"
,無分大細，,"bô hun tuā-sè,"
,想欲看電影著愛照步來。,siūnn-beh khuànn tiān-iánn to̍h-ài tsiàu pōo lâi.
,著啦、,"Tio̍h --lah,"
,著啦！,tio̍h --lah!
,辛苦矣乎，,"Sin-khóo --ah --honnh,"
,電影照常共放啦，,"tiān-iánn tsiàu-siông kā pàng --lah,"
,若有人閣來鬧乎，,"nā ū lâng koh lâi nāu --honnh,"
,時到看siáng手骨較大支啦。,sî kàu khuànn siáng tshiú-kut khah tuā ki --lah.
,若欲thuah注乎，,"Nā beh thuah-tù --honnh,"
,猶毋知輸贏咧。,ah m̄ tsai su-iânn --leh.
,你免講予我聽啦。,Lí bián kóng hōo guá thiann --lah.
,我你會記得啦，,"Guá lí ē-kì-eh --lah,"
,閃啦！,siám --lah!
,誠歹呢！,Tsiânn phái --neh!
,來，,"Lâi,"
,無代誌、,"bô tāi-tsì,"
,無代誌，,"bô tāi-tsì,"
,欲看戲的喔來遮排隊！,beh khuànn-hì --ê --ooh lâi tsia pâi-tuī！
,看啥啦！,Khuànn siánn --lah!
,乎，,"Honnh,"
,來遮排隊喔。,lâi tsia pâi-tuī --ooh.
,改換素衣啊回中原。,Kái uānn sòo i --ah huê tiong-guân.
,哎唷哎唷唷，,哎唷哎唷唷，
,這個茂林啊，,這個茂林啊，
,我唱得有這麼難聽嗎，,我唱得有這麼難聽嗎，
,我是覺得我唱的比那個 Lina 是好一點的啊！,我是覺得我唱的比那個  Lina 是好一點的啊！
,你家己看，,"Lí ka-kī khuànn,"
,這國際戲院，,"tse Kok-tsè hì-īnn,"
,逐場就煏場啦。,ta̍k tiûnn tō piak tiûnn --lah.
,嘿嘿，,嘿嘿，
,哎唷，,哎唷，
,搞了半天你是為了這件事情在生氣啊。,搞了半天你是為了這件事情在生氣啊。
,說句不客氣的話啊，,說句不客氣的話啊，
,這個阿不拉的電影他賣錢啦，,這個阿不拉的電影他賣錢啦，
,那不就是你們黃家在賺錢嗎？,那不就是你們黃家在賺錢嗎？
,是不是？,是不是？
,老傅，,老傅，
,什麼阿不拉的電影啊 ，,"什麼阿不拉的電影啊 ,"
,電影根本毋是伊拍的。,tiān-iánn kin-pún m̄ sī i phah --ê.
,這、這個我知道，,這、這個我知道，
,但是這個薛平貴跟王寶釧這個電影，,但是這個薛平貴跟王寶釧這個電影，
,要不是阿不拉他堅持，,要不是阿不拉他堅持，
,他能拍得下去嗎？,他能拍得下去嗎？
,siáng會知影伊是毋是為著六才子的代誌欲予我歹看，,"Siáng ē tsai-iánn i sī m̄ sī uī-tio̍h Lio̍k tsâi-tsú ê tāi-tsì beh hōo guá pháinn-khuànn,"
,才去佮人輸贏的？,tsiah khì kah lâng su-iânn --ê?
,哈哈，,哈哈，
,我說茂林啊，,我說茂林啊，
,你這麼不喜歡阿不拉，,你這麼不喜歡阿不拉，
,那你幹什麼今天晚上還要在麗賓閣請他吃飯喝酒呢，,那你幹什麼今天晚上還要在麗賓閣請他吃飯喝酒呢，
,你是有毛病啊，,你是有毛病啊，
,你是自己找罪受啊？,你是自己找罪受啊？
,你是捌啥？,Lí sī bat siánn?
,我是欲予逐家看，,"Guá sī beh hōo ta̍k-ke khuànn,"
,siáng才是真正的頭家。,siáng tsiah sī tsin-tsiànn ê thâu-ke.
,阿嬌 啊，,"A-kiau  --ah,"
,人客來矣呢。,lâng-kheh lâi --ah --neh.
,王 董，,"Ông  táng,"
,足久無來矣。,tsiok kú bô lâi --ah.
,六連、七巧啊 ，,"六連、七巧啊 ,"
,我著矣啦，,"guá tio̍h --ah --lah,"
,啉酒啦！,lim tsiú --lah!
,六連啊、六連啊 。,六連啊、六連啊 .
,無彼个逐擺攏你贏的啦！,Bô hit ê ta̍k pái lóng lí iânn ê --lah!
,來，,"Lâi,"
,閣來閣來！,koh lâi koh lâi!
,哎唷，,哎唷，
,這個茂林幹什麼啊，,這個茂林幹什麼啊，
,剛吃那個辣椒發作了是不是啊！,剛吃那個辣椒發作了是不是啊！
,茂林 ，,"Bōo-lîm ,"
,你咧創啥啦唅？,lí leh tshòng sánn --lah --hannh?
,我入來就點 Lina 的番矣，,"Guá jı̍p-lâi tō tiám  Lina  ê huan --ah,"
,紹興攏啉幾若罐矣，,"siāu-hing lóng lim kuí-nā kuàn --ah,"
,猶未鼻著伊的狐狸羶，,"iah-bē phīnn-tio̍h i ê hôo-lî hiàn,"
,共我當做是啥唅？,kā guá tòng-tsuè sī siánn --hannh?
,黃 老板。,N̂g  láu-pán.
,來，,來，
,倒酒、倒酒。,倒酒、倒酒。
,這馬是按怎唅？,Tsit-má sī án-nuá --hannh?
,酒家驚人啉酒諾？,Tsiú-ka kiann lâng lim tsiú --hioh?
,麗賓閣 無酒矣唅？,Lē-pin-koh  bô tsiú --ah --hannh?
,哪會無，,"Ná ē bô,"
,好酒沉甕底。,hó tsiú tîm àng-té.
,來矣啦、,"Lâi --ah --lah,"
,來矣啦。,lâi --ah --lah.
,哎唷，人到酒到了嘛啊！,哎唷，人到酒到了嘛啊！
,等偌久矣啦，,"Tán guā kú --ah --lah,"
,Lina 。,Lina !
,這樣好了、,這樣好了、
,這樣好了，,這樣好了，
,欸，,欸，
,趕緊的把酒滿上了啊！,趕緊的把酒滿上了啊！
,來，,來，
,倒上。,倒上。
,喔，,喔，
,嘻嘻喔。,嘻嘻喔。
,黃 老板，,"N̂g  lāu-pán,"
,毋知我這杯好酒，,"m̄ tsai guá tsit pue hó tsiú,"
,敢有值得你等遐爾久啊？,kám ū ta̍t-tit lí tán hiah-nī kú --ah?
,你看啦，,"Lí khuànn --lah,"
,我的 黃 老板哪會面懊嘟嘟啊，,"guá ê  N̂g  lāu-pán ná ē bīn àu-tū-tū --lah,"
,mh？,mh?
,講喔，,"Kóng --ooh,"
,恁啥物人惹 黃 老板受氣？,lín siánn-mih lâng liá  N̂g  lāu-pán siūnn-khì?
,Lina 姊，,"Lina  tsí,"
,黃 老板伊。,N̂g  lāu-pán i.
,啥物 黃 老板，,"Siánn-mih  N̂g  lāu-pán,"
,叫姊夫。,kiò tsí-hu.
,誰誰誰結婚了啊？,誰誰誰結婚了啊？
,予我等遮爾仔久，,"Hōo guá tán tsiah-nī-á kú,"
,奶兩句就欲準拄煞，,"nai nn̄g kù tō beh tsún-tú-suah,"
,hm？,hm?
,當然嘛毋是按呢，,"Tong-liân mā m̄ sī án-ne,"
,啊in遮的姨仔案內了無好，,"ah in tsia-ê î-á àn-nāi liáu bô hó,"
,你這个做姊夫的欲拍欲罵嘛是應該的啊，,"lí tsit ê tsò tsí-hu --ê beh phah beh mā mā sī ing-kai --ê --ah,"
,豔紅 ，,"Iām-hông ,"
,來，,"lâi,"
,拍遮，,"phah tsia,"
,遮較有肉，,"tsia khah ū bah,"
,來，,"lâi,"
,mh！,mh!
,哈哈哈。,Ha ha ha.
,拍馬屁，,拍馬屁，
,哈哈！,哈哈！
,喔，,"Ooh,"
,啊隨排遐長。,ah suî pâi hiah tn̂g.
,明通 啊。,Bîng-thong  --ah.
,喂，,"Eh,"
,頭家娘。,thâu-ke-niû.
,𤆬囡仔來看戲喔？,Tshuā gín-á lâi khuànn-hì --ooh?
,啊就這兩个吵欲看啦，,"Ah tō tsit nn̄g ê tshá beh khuànn --lah,"
,喂，,"eh,"
,啊恁啞口喔，,"ah lín é-káu --ooh,"
,看著人愛叫啊。,khuànn-tio̍h lâng ài kiò --ah.
,頭家娘。,Thâu-ke-niû.
,歹勢，,"Phái-sè,"
,教無好啦。,kà bô hó --lah.
,下晡有招待鄉親來看免錢的，,"E-poo ū tsiau-thāi hiong-tshin lâi khuànn bián-tsînn --ê,"
,你哪無𤆬囡仔來看？,lí ná bô tshuā gín-á lâi khuànn?
,啊彼人插插插，,"Ah He lâng tshah-tshah-tshah,"
,敢𤲍會入去，,"kám kheh ē lı̍p-ì,"
,啊而且乎，,"ah lî-tshiánn --honnh,"
,看過的人攏咧喊呢，,"khuànn--kuè ê lâng lóng leh hiàm --neh,"
,講這支片若看會著乎，,"kóng tsit ki phìnn ná khuànn ē tio̍h --honnh,"
,較贏九斗換一石喔，,"khah iânn káu táu uānn tsı̍t tsio̍h --ooh,"
,哈哈哈！,ha ha ha!
,多謝逐家按呢共阮鬥宣傳。,To-siā ta̍k-ke án-ne kā gún tàu suan-thuân.
,電影欲開場囉！,Tiān-iánn beh khui-tiûnn --loh.
,無今緊入去。,Bô tann kín lı̍p-khì.
,行行行行行。,Kiânn kiânn kiânn kiânn kiânn.
,月鳳 啊。,Gua̍t-hōng  --ah.
,阿爸，,"A-pa,"
,阿不拉 講你會來，,"A-put-lah  kóng lí ē lâi,"
,我專工佇遮等你。,guá tsuan-kang tī tsia tán --lí.
,哎唷，,"Aih ioh,"
,啊我就聽 阿不拉 講乎，,"ah guá tō thiann  A-put-lah  kóng --honnh,"
,這支電影是咱 臺灣人 頭一支拍的歌仔戲的大片，,"tsit ki tiān-iánn sī lán  Tâi-uân-lâng  thâu tsı̍t ki phah ê kua-á-hì ê tuā phìnn,"
,我毋才專工佇 花蓮 拚來欲看的。,guá m̄-tsiah tsuan-kang tī  Hua-liân  piànn lâi beh khuànn --ê.
,謼，,"Hooh,"
,生理好無？,sing-lí hó bô?
,阿不拉 真有眼光，,"A-put-lah  tsin ū gán-kong,"
,鄉親乎嘛攏真捀場。,hiong-tshin --honnh mā lóng tsin phâng-tiûnn.
,謼謼，,"Hooh hooh,"
,喂，,"eh,"
,阿不拉 咧？,A-put-lah  --leh?
,伊去應酬矣。,I khì ìng-siû --ah.
,謼喂，啊 雲卿 姊咧，,"Hooh eh, ah  Hûn-Khing  tsé --leh,"
,伊無佮你做伙來喔？,i bô kah lí tsò-hué lâi --ooh?
,有啦，,"Ū --lah,"
,伊原本就講欲佮我來，,"i guân-pún tō kóng beh kah guá lâi,"
,雄雄講啥物囡仔人身體咧無爽快，,"hiông-hiông kóng sánn-mih gín-á-lâng sin-thé leh bô sóng-khuài,"
,毋才無過來。,m̄-tsiah bô kuè--lâi.
,伊猶是對我真無諒解。,I iah sī tuì guá tsin bô liōng-kái.
,月鳳 啊，,"Gua̍t-hōng  --ah,"
,莫想想遐的啦，,"mài siūnn-siūnn hia--ê --lah,"
,你佮 阿不拉 這段姻緣乎，,"lí kah  A-put-lah  tsit tuān in-iân --honnh,"
,這个結，,"tsit ê kat,"
,我看恁著愛家己去敨，,"guá khuànn lín to̍h-ài ka-kī khì tháu,"
,這神仙謼，,"tse sîn-sian --hooh,"
,嘛無法度。,mā bô-huat-tōo.
,來來來，,"Lâi lâi lâi,"
,乾一杯，,"kan --tsi̍t-pue,"
,哈哈哈哈。,ha ha ha ha.
,阿不拉 ，,"A-put-lah ,"
,你真正足有生理眼光的呢，,"lí tsin-tsiànn tsiok ū sing-lí gán-kong --ê --neh,"
,閣知影買 薛平貴 佮 王寶釧 這支片，,"koh tsai-iánn bé  Sih Pîng-kuì  kah  Ông Pó-tshuan  tsit ki phìnn,"
,逐場攏煏場呢，,"ta̍k tiûnn lóng piak tiûnn --neh,"
,謼，,"hooh,"
,買票買到相爭，,"bé phiò bé kàu sio-tsinn,"
,恭喜你趁大錢喔！,kiong-hí lí thàn tuā tsînn --ooh!
,啊是有較縒諾，,"Ah sī ū khah-tsua̍h --hioh,"
,我趁的錢有一半乎，,"guá thàn ê tsînn ū tsı̍t-puànn --honnh,"
,攏寄佇彼 麗賓閣 的口座裡矣謼！,lóng kià tī he  Lē-pin-koh  ê kháu-tsō --lí --ah --hooh!
,哈哈哈哈哈。,Ha ha ha ha ha.
,阿不拉，,阿不拉，
,你這個電影大賣座了是不是啊，,你這個電影大賣座了是不是啊，
,啊你這個戲院就應該好好的再重新裝修一下。,啊你這個戲院就應該好好的再重新裝修一下。
,何基明 佮 拱樂社 合作拍 薛平貴 ，,"Hô Ki-bîng  kah  Kióng-lo̍k-siā  ha̍p-tsok phah  Sih Pîng-kuì ,"
,全 臺灣 賣甲削削叫啦，,"tsuân  Tâi-uân  bē kah siah-siah-kiò --lah,"
,這就證明行這步喔是正確的，,"tse tō tsìng-bîng kiânn tsit pōo --ooh sī tsìng-khak --ê,"
,所以咱當然愛繼續行落去。,sóo-í lán tong-liân ài kè-sio̍k kiânn --lo̍h-khì.
,嗯，,嗯，
,這就對了。,這就對了。
,我共恁講乎，,"Guá kā lín kóng --honnh,"
,我這馬決定乎欲拍電影矣。,guá tsit-má kuat-tīng --honnh beh phah tiān-iánn --ah.
,哎唷！,哎唷！
,拍電影？,Phah tiān-iánn?
,真的假的啊？,真的假的啊？
,我無欲拍⿰歌仔戲的。,Guá bô beh phah kua̋-hì --ê.
,啊無你欲拍啥？,Ah-bô lí beh phah siánn?
,謼，,"Hooh,"
,莫遐姿勢了了啦，,"mài hia tsu-sè --liáu-liáu --lah,"
,緊講！,kín kóng!
,我欲拍「金色夜叉」。,Guá beh phah “Kim-sik iā-tshe.”
,哈哈，,"Ha ha,"
,「金色夜叉」，,"“Kim-sik iā-tshe”,"
,彼 日本人 拍甲臭酸去矣，,"he  Jı̍t-pún-lâng  phah kah tshàu-sng khì --ah,"
,閣欲拍這，,"koh beh phah tse,"
,無人看啦！,bô lâng khuànn --lah!
,我欲拍的，,"Guá beh phah --ê,"
,是屬於 臺灣人 的「金色夜叉」。,sī sio̍k-î  Tâi-uân-lâng  ê “Kim-sik iā-tshe.”
,欸，,欸，
,重點是什麼，,重點是什麼，
,我告訴你，,我告訴你，
,就是那一個字，,就是那一個字，
,錢錢！,錢錢！
,阿不拉 ，,"A-put-lah ,"
,我贊成你的想法。,guá tsàn-sîng lí ê siūnn-huat.
,你既然這麼不喜歡阿不拉，,你既然這麼不喜歡阿不拉，
,這麼討厭阿不拉，,這麼討厭阿不拉，
,那你幹什麼今天晚上還要在麗賓閣請他吃飯喝酒呢？,那你幹什麼今天晚上還要在麗賓閣請他吃飯喝酒呢？
,我愛先知影，,"Guá ài sing tsai-iánn,"
,伊後一步欲按怎行，,"i āu tsı̍t pōo beh án-nuá kiânn,"
,才會當先閘伊的路，,"tsiah ē-tàng sing tsa̍h i ê lōo,"
,絕對欲予伊乖乖仔聽我的話。,tsua̍t-tuì beh hōo i kuai-kuai--á thiann guá ê uē.
,咱若欲做，,"Lán nā beh tsò,"
,就做 臺灣 的「金色夜叉」。,tō tsò  Tâi-uân  ê “Kim-sik iā-tshe.”
,你真正欲伨我？,Lí tsin-tsiànn beh thīn --guá?
,錢我出。,Tsînn guá tshut.
,哎唷 。,哎唷 。
,你毋免煩惱，,"Lí m̄-bián huân-ló,"
,咱兄弟過去就有捌講過，,"lán hiann-tī kuè-khì tō ū bat kóng--kuè,"
,欲鬥陣拍拚事業，,"beh tàu-tīn phah-piànn sū-gia̍p,"
,人咧講啦，,"lâng leh kóng --lah,"
,虎死留皮，,"hóo sí lâu phuê,"
,人死留名，,"lâng sí lâu miâ,"
,為著咱 臺灣人 的面子，,"uī-tio̍h lán  Tâi-uân-lâng  ê bīn-tsú,"
,咱就為拍這支電影開始，,"lán tō uī phah tsit ki tiān-iánn khai-sí,"
,你看按怎？,lí khuànn án-tsuánn?
,來，,"Lâi,"
,逐家做伙來，,"ta̍k-ke tsò-hué lâi,"
,敬電影，,"kìng tiān-iánn,"
,敬 臺灣 的電影！,kìng  Tâi-uân  ê tiān-iánn!
,かんぱい！,かんぱい!
,かんぱい！,かんぱい！
,媠！,Suí!
,太好了，,太好了，
,來來來來來！,來來來來來！
,講一下傷歡喜矣，,"Kóng tsı̍t-ē siunn huann-hí --ah,"
,煞袂記得時間矣，,"suah bē-kì-lit sî-kan --ah,"
,等我轉來才講啦，,"tán guá tńg--lâi tsiah kóng --lah,"
,乎！,honnh!
,阿不拉，,阿不拉，
,神經病啊！,神經病啊！
,時間到矣啦，,"Sî-kan kàu --ah --lah,"
,校長欲轉去摃鐘矣啦！,hāu-tiúnn beh tńg--khì kòng tsing --ah --lah!
,哈哈。,哈哈。
,說得好、,說得好、
,說得好！,說得好！
,樂師先的！,Ga̍k-su sian--ê!
,喂，,"Eh,"
,各位鄉親逐家好乎，,"kok-uī hiong-tshin ta̍k-ke hó --honnh,"
,啊咱今仔日欲看的這齣電影乎，,"ah lán kin-á-jı̍t beh khuànn ê tsit tshut tiān-iánn --honnh,"
,叫「 王寶釧 、 薛平貴 」乎，,"kiò “ Ông Pó-tshuan ,  Sih Pîng-kuì ” --honnh,"
,啊故事呢真精彩，,"ah kòo-sū --neh tsin tsing-tshái,"
,⿰歌仔戲嘛唱甲袂䆀。,kua̋-hì mā tshiùnn kah bē-bái.
,月鳳 啊，,"Gua̍t-hōng  --ah,"
,電影欲開始矣，,"tiān-iánn beh khai-sí --ah,"
,阿不拉 會赴轉來前說無？,A-put-lah  ē-hù tńg--lâi tsiân suat --bô?
,咱看這个乎 薛平貴 ，,"Lán khuànn tsı̍t ê --honnh  Sih Pîng-kuì ,"
,按怎敆著這个代戰公主。,án-tsuánn kap-tio̍h tsit ê tāi-tsiàn kong-tsú.
,應該是趕會赴啦。,Ing-kai sī kuánn ē hù --lah.
,今你是咧講啥啦，,"Tann lí sī leh kóng sánn --lah,"
,薛平貴 嘛娶細姨喔？,Sih Pîng-kuì  mā tshuā sè-î --ooh?
,歹勢啦，,"Pháinn-sè --lah,"
,著著，,"tio̍h tio̍h,"
,歹勢，,"pháinn-sè,"
,看 薛平貴 乎，,"khuànn  Sih Pîng-kuì  --honnh,"
,按怎害 寶釧仔 苦守寒窯十五年啦乎。,án-tsuánn hāi  Pó-tshuan--á  khóo siú hân iô tsa̍p-gōo nî --lah --honnh.
,喂，,"Eh,"
,啊當時改的啦，,"ah tang-sî kái --ê --lah,"
,十八年啦，,"tsa̍p-peh nî --lah,"
,你新編的喔？,lí sin pian --ê --ooh?
,袂曉講莫佇遮亂講啦，,"Bē-hiáu kóng mài tī tsia  luān kóng --lah,"
,袂曉講閣捎咧烏白講。,bē-hiáu kóng koh sa --leh oo-pe̍h-kóng.
,好好，,"Hó hó,"
,來，,"lâi,"
,男主角來囉，,"lâm tsú-kak lâi --loh,"
,我是客串的啦，,"guá sī kheh-tshuàn --ê --lah,"
,啊伊較早做辯士的，,"ah i khah-tsá tsò piān-sū --ê,"
,乎，,"honnh,"
,一喙掛雙舌，,"tsı̍t tshuì kuà siang tsi̍h,"
,嘿嘿。,heh heh.
,哈哈，,"Ha ha,"
,來來來來來，,"lâi lâi lâi lâi lâi,"
,逐家攏咧問，,"ta̍k-ke lóng leh mn̄g,"
,到底是十五年抑是十八年呢，,"tàu-té sī tsa̍p-gōo nî iah sī tsa̍p-peh nî --neh,"
,講著這个 王寶釧 啊思念 薛平貴 啊，,"kóng-tio̍h tsit ê  Ông Pó-tshuan  --ah su-liām  Sih Pîng-kuì  --ah,"
,寫血書啊寄𡳞鳥啊。,siá hiat su --ah kià lān-tsiáu --ah.
,啊？,Ah?
,聽予清楚、,"Thiann hōo tshing-tshó,"
,聽予清楚，,"thiann hōo tshing-tshó,"
,是「雁鳥」，,"sī “gān-tsiáu”,"
,啊這个雁鳥去送批啦乎，,"ah tsit ê gān-tsiáu khì sàng phue --lah --honnh,"
,曷有遐衰的，,"a̍h ū hiah sue --ê,"
,送一个批嘛去拄著風颱，,"sàng tsi̍t ê phue mā khì tú-tio̍h hong-thai,"
,乎，,"honnh,"
,所以這个 薛平貴 啊毋才會慢三年去,sóo-í tsit ê  Sih Pîng-kuì  --ah m̄-tsiah ē bān sann nî khì
,接著 王寶釧 的批啊！,tsiap-tio̍h  Ông Pó-tshuan  ê phue --ah!
,啊本底乎，,"Ah pún-té --honnh,"
,王寶釧 啊苦守寒窯十五年就有夠矣啦，,"Ông Pó-tshuan  --ah khóo siú hân iô tsa̍p-gōo nî tō ū-kàu --ah --lah,"
,啊落尾乎，,"ah lo̍h-bué --honnh,"
,加這三年乎，,"ke tsit sann nî --honnh,"
,才拄好是十八年啦！,tsiah tú-hó sī tsa̍p-pueh nî --lah!
,講古代啊，,"Kóng kóo-tāi --ah,"
,說古代，,"seh kóo-tāi,"
,故事無講無人知，,"kòo-sū bô kóng bô lâng tsai,"
,薛平貴 到底是乞食𨑨迌人抑是 大唐 太子身呢？,Sih Pîng-kuì  tàu-té sī khit-tsia̍h tshit-thô-lâng ia̍h sī  Tāi-tông  thài-tsú sin --neh?
,身騎白馬過三關，,"Sin khiâ pe̍h bé kuè sam kuan,"
,到底是佗三關？,tàu-té sī tó sann kuan?
,是酒關、,"Sī tsiú kuan,"
,筊關抑是某奴關？,kiáu kuan ia̍h sī bóo lôo kuan?
,哈哈哈。,Ha ha ha.
,乞食變皇帝是為何來的，,"Khit-tsia̍h piàn hông-tè sī uī-hô lâi --ê,"
,是因為血海深仇，,"sī in-uī hiat-hái-tshim-siû,"
,抑是情海起波浪，,"ia̍h sī tsîng-hái khí pho-lōng,"
,這當中到底有啥物祕密呢？,tse tang-tiong tàu-té ū siánn-mih pì-bı̍t --neh?
,各位觀眾，,"Kok-uī kuan-tsiòng,"
,今仔日本片總報予恁知，,"kin-á-jı̍t pún phìnn tsóng pò hōo lín tsai,"
,保證逐家看完了後笑咍咍，,"pó-tsìng ta̍k-ke khuànn-uân liáu-āu tshiò-hai-hai,"
,啊這馬乎，,"ah tsit-má --honnh,"
,欲唱國歌矣啦，,"beh tshiùnn kok-kua --ah --lah,"
,逐家做伙唱乎。,ta̍k-ke tsò-hué tshiùnn --honnh.
,來，,來，
,全體肅立。,全體肅立。
,乎，,"Honnh,"
,徛起來、,"khiā --khí-lâi,"
,徛起來。,khiā --khí-lâi.
,唱國歌。,唱國歌。
,三民主義、,三民主義、
,吾黨所宗,吾黨所宗
,我總算親目睭看著這齣電影放影，,"Guá tsóng sǹg tshin-ba̍k-tsiu khuànn-tio̍h tsit tshut tiān-iánn hòng-iánn,"
,對我來講，,"tuì guá lâi kóng,"
,這只是一个開始，,"tse tsí-sī tsi̍t ê khai-sí,"
,伊毋但是電影歷史的一大步，,"i m̄-nā sī tiān-iánn lı̍k-sú ê tsı̍t tuā pōo,"
,嘛是我行向夢想的頭一步，,"mā sī guá kiânn hiòng bāng-sióng ê thâu tsı̍t pōo,"
,我已經看著 臺灣 電影的未來，,"guá í-king khuànn-tio̍h  Tâi-uân  tiān-iánn ê bī-lâi,"
,一段屬於臺語片的輝煌年代。,tsı̍t tuānn sio̍k-î Tâi-gí phìnn ê hui-hông nî-tāi.
,Nana ，,"Nana ,"
,案內予好呢。,àn-nāi hōo hó --neh.
,嘿，,"Heh,"
,王 董的，,"Ông  táng--ê,"
,你來矣喔。,lí lâi --ah --ooh.
,豔紅 啊、,"Iām-hông  --ah,"
,豔紅 ，,"Iām-hông ,"
,王 董的來矣，,"Ông  táng--ê  lâi --ah,"
,來來來，,"lâi lâi lâi,"
,三番、,"sann huan,"
,三番乎，,"sann huan --honnh,"
,案內予好喔！,àn-nāi hōo hó --ooh!
,喂，,"Eh,"
,啊哪會徛咧遮，,"ah ná ē khiā leh tsia,"
,行啦？,kiânn --lah?
,無啦無啦無啦，,"Bô --lah bô --lah bô --lah,"
,たろう 桑來矣，,"たろう  --sáng lâi --ah,"
,人佇咧九番等你，,"lâng tī-leh káu huan tán --lí,"
,講有代誌欲揣你啦。,kóng ū tāi-tsì beh tshuē --lí --lah.
,たろう 桑有代誌欲揣我？,たろう  --sáng ū tāi-tsì beh tshuē guá?
,Mh。,Mh.
,你敢知影啥物代誌？,Lí kám tsai-iánn siánn-mih tāi-tsì?
,我曷知？,Guá a̍h tsai?
,我干焦知影講咱若是無去乎，,"Guá kan-na tsai-iánn kóng lán nā sī bô khì --honnh,"
,代誌就大條矣！,tāi-tsì tō tuā-tiâu --ah!
,阿文 。,A-bûn .
,姊仔，,"Tsí--á,"
,啥物吩咐？,siánn-mih huan-hù?
,泡一鈷茶，,"Phàu tsı̍t kóo tê,"
,捾兩罐酒，,"kuānn nn̄g kuàn tsiú,"
,入去九番。,li̍p-khì káu huan.
,是。,Sī.
,一鈷茶、,"Tsı̍t kóo tê,"
,兩罐酒、,"nn̄g kuàn tsiú,"
,九番啊，,"káu huan --ah,"
,漂流男兒，,"phiau-liû lâm-lî,"
,港都夜雨寂寞暝，,"káng-too iā ú siok-bo̍k mî,"
,哈哈哈哈哈哈，,"ha ha ha ha ha ha,"
,哈哈哈哈哈哈，,"ha ha ha ha ha ha,"
,唷！,ioh!
,阿不拉 。,A-put-lah .
,たろう 大的。,たろう  tuā--ê.
,哈哈哈哈哈哈哈你來矣，,"Ha ha ha ha ha ha ha Lí lâi --ah,"
,來來來，,"lâi lâi lâi,"
,遐坐、,"hia tsē,"
,遐坐，,"hia tsē,"
,啊！,ah!
,多謝 たろう 大的！,To-siā  たろう  tuā ê!
,坐啦！,Tsē --lah!
,たろう 大的，,"たろう  tuā--ê,"
,uah講著你這个歌聲喔，,"uah kóng-tio̍h lí tsit ê kua-siann --ooh,"
,連 臺灣 的歌王喔都愛共你呵咾，,"liân  Tâi-uân  ê kua-ông --ooh to ài kā lí o-ló,"
,無親像我這啦！,bô tshan-tshiūnn guá tse --lah!
,狗聲乞食喉啦！,Káu siann khit-tsia̍h âu --lah!
,講的乎比唱的較好聽啦！,Kóng --ê --honnh pí tshiùnn --ê khah hó-thiann --lah!
,哈哈哈。,Ha ha ha.
,有影有影。,Ū-iánn ū-iánn.
,聽講你彼支電影一下上檔，,"Thiann-kóng lí hit ki tiān-iánn tsı̍t-ē tsiūnn-tóng,"
,謼，,"hooh,"
,國際 戲院按呢逐工都煏場，,"Kok-tsè  hì-īnn án-ne ta̍k kang to piak tiûnn,"
,人攏按呢插插插！,lâng lóng án-ne tshah-tshah-tshah!
,喂，,"Eh,"
,連領月工的攏趁甲油洗洗喔，,"liân niá gue̍h-kang --ê lóng thàn kah iû-sé-sé --ooh,"
,啊。,ah.
,這攏愛感謝 たろう 大的啦！,Tse lóng ài kám-siā  たろう  tuā--ê --lah!
,當初乎，,"Tong-tshoo --honnh,"
,若毋是 たろう 大的你頕頭啦，,"nā m̄ sī  たろう  tuā--ê lí tìm-thâu --lah,"
,我這馬就親像我彼支電影仝款，,"guá tsit-má tō tshan-tshiūnn guá hit ki tiān-iánn kāng-khuán,"
,苦守寒窯十八年啦，,"khóo siú hân iô tsa̍p-peh nî --lah,"
,包包咧轉來睏矣啦！,pau-pau--eh tńg--lâi khùn --ah --lah!
,你按呢講就著矣啦，,"Lí án-ne kóng tō tio̍h --ah --lah,"
,哈哈哈哈哈。,ha ha ha ha ha.
,阿不拉 ，,"A-put-lah ,"
,啊你毋是欲拍金色夜叉，,"ah lí m̄ sī beh phah Kim-sik iā-tshe,"
,遮爾好空的代誌，,"tsiah-nī hó-khang ê tāi-tsì,"
,啊你無報予阮大的趁，,"ah lí bô pò hōo gún tuā--ê thàn,"
,按呢敢講會得過？,án-ne kám kóng ē-tit kuè?
,遮三十萬現金啦，,"Tsia sann-tsa̍p bān hiān-kim --lah,"
,阮大的拍算欲開的啦！,gún tuā--ê phah-sǹg beh khai --ê --lah!
,たろう 大的，,"たろう  tuā--ê,"
,佇咧娛樂界喔，,"tī-leh gû-lo̍k kài --ooh,"
,你會用得講是喝水會堅凍，,"lí ē-īng-eh kóng sī huah tsuí ē kian-tàng,"
,啊我若會用得佮你合作真正是我的榮幸啦，,"ah guá nā ē-īng-eh kah lí ha̍p-tsok tsin-tsiànn sī guá ê îng-hīng --lah,"
,猶毋過這支電影乎，,"iá-m̄-koh tsit ki tiān-iánn --honnh,"
,我較歹勢，,"guá khah phái-sè,"
,我已經佮 黃茂林 講好矣，,"guá í-king kah  N̂g Bōo-lîm  kóng hó --ah,"
,啊 たろう 大的，,"ah  たろう  tuā--ê,"
,你就慢一跤步，,"lí tō bān tsi̍t kha-pōo,"
,啊希望這以後乎真正有機會會用得合作，,"ah hi-bāng tse í-āu --honnh tsin-tsiànn ū ki-huē ē-īng-eh ha̍p-tsok,"
,乎，,"honnh,"
,啊這杯，,"ah tsit pue,"
,算是我佮 たろう 大的會失禮！,sǹg-sī guá kah  たろう  tuā--ê huē sit-lé!
,大的，,"Tuā--ê,"
,我看乎 阿不拉 是想欲家己規碗捀咧，,"guá khuànn --honnh  A-put-lah  sī siūnn-beh ka-kī kui uánn phâng --leh,"
,咱話講遐明，,"lán uē kóng hiah bîng,"
,伊閣聽無，,"i koh thiann bô,"
,根本乎，,"kun-pún --honnh,"
,無共你信篤啦。,bô kā lí sìn-táu --lah.
,阿不拉 ，,"A-put-lah ,"
,毋通船過水無痕，,"m̄-thang tsûn kuè tsuí bô hûn,"
,王寶釧 這支戲，,"Ông Pó-tshuan  tsit ki hì,"
,當初是我是欣賞你的氣魄，,"tong-tshoo sī guá sī him-sióng lí ê khì-phik,"
,才予你這个機會佮這个 ちん 桑踮咧弄十八仔，,"tsiah hōo lí tsit ê ki-huē kah tsit ê  ちん  --sáng tàm leh lāng si̍p-pat-á,"
,啊無你彼間戲院那有法度遐奢颺，,"iah bô lí hit king hì-īnn ná ū huat-tōo hiah tshia-iānn,"
,敢講你攏毋免還我人情？,kám kóng lí lóng m̄-bián hâinn guá lîn-tsîng?
,毋是朋友，,"M̄ sī pîng-iú,"
,就是敵人。,tiō sī ti̍k-lîn.
,たろう 大的，,"たろう  tuā--ê,"
,我想你嘛真清楚，,"guá siūnn lí mā tsin tshing-tshóo,"
,做生理，,"tsò sing-lí,"
,講的是信用，,"kóng --ê sī sìn-iōng,"
,我已經共 茂林 講好勢矣，,"guá í-king kā  Bōo-lîm  kóng hó-sè --ah,"
,我若違背約束，,"guá nā uî-puē iok-sok,"
,這以後我佇咧電影界是欲按怎徛立？,tse í-āu guá tī-leh tiān-iánn kài sī beh án-tsuánn khiā-lı̍p?
,攏出去。,"Lóng tshut-khì,"
,動作較緊咧啦，,"Tōng-tsok khah kín --eh --lah,"
,攏出去。,lóng tshut--khì.
,唉唷，,"Haih ioh,"
,たろう 大的，,"たろう  tuā--ê,"
,你。,lí.
,我這馬咧撨代誌，,"Guá tsit-má leh tshiâu tāi-tsì,"
,你先出去。,lí sing tshut-khì.
,你的代誌就是我的代誌。,Lí ê tāi-tsì tō sī guá ê tāi-tsì.
,たろう 大的，,"たろう  tuā--ê,"
,好矣啦，,"hó --ah --lah,"
,你莫受氣啦好無，,"lí mài siū-khì --lah hó --bô,"
,這一定乎是有啥物誤會。,tse it-tīng --honnh sī ū siánn-mih gōo-huē.
,哈，,"Ha,"
,你是 麗賓閣 內面上紅的小姐，,"lí sī  Lē-pin-koh  lāi-bīn siōng âng ê sió-tsiá,"
,請就請袂出來，,"tshiánn tō tshiánn bē tshut-lâi,"
,雄雄跳出來替 阿不拉 講話，,"hiông-hiông thiàu tshut-lâi thè  A-put-lah  kóng-uē,"
,講來聽看覓咧，,"kóng lâi thiann khuànn-māi --eh,"
,我是按怎誤會伊的？,guá sī án-nuá gōo-huē --i --ê?
