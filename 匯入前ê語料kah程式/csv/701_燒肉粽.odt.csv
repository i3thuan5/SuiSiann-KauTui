Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
,小馬 ，,"Sió-má ,"
,你若有想欲佮我久長，,"lí nā ū siūnn-beh kah guá kú-tn̂g,"
,我交代你的代誌，,"guá kau-tài lí ê tāi-tsì,"
,你愛會記得做喔。,lí ài ē-kì-eh tsò --ooh.
,有聽咧無？,Ū thiann --eh --bô?
,知影啦。,Tsai-iánn --lah.
,時間若配合無拄好，,"Sî-kan nā phuè-ha̍p bô tú-hó,"
,一切就變成水泡。,it-tshè tō piàn-sîng tsuí-phau.
,哪著交代。,Ná tio̍h kau-tài.
,啊！,Ah!
,搖啊搖。,Iô --ah iô.
,奶母。,Ni-bú.
,唅？,Hannh?
,阮媽媽咧？,Gún má-mah --leh?
,毋通吵伊，,"M̄-thang tshá --i,"
,媽媽人艱苦，,"má-mah lâng kan-khóo,"
,這陣入去內面食藥。,tsit-tsūn ji̍p-khì lāi-bīn tsia̍h io̍h.
,喔，,"Ooh,"
,爸爸！,Pá-pah!
,Mh？,Mh?
,賊喔、,"Tsha̍t --ooh,"
,賊啦，,"tsha̍t --lah,"
,緊來掠啦，,"kín lâi lia̍h --lah,"
,賊喔！,tsha̍t --ooh!
,喂，,"Uê,"
,啥物人？,siánn-mih lâng?
,你講欲轉去，,"Lí kóng beh tńg--khì,"
,我掠做是咧共我騙，,"guá lia̍h-tsò sī leh kā guá phiàn,"
,所以我毋才會敲電話予你。,sóo-í guá m̄-tsiah ē khà tiān-uē hōo --lí.
,有代誌緊講啦，,"Ū tāi-tsì kín kóng --lah,"
,我的厝內這陣若像有著賊偷佇咧。,guá ê tshù-lāi tsit-tsūn ná-tshiūnn ū tio̍h-tsha̍t-thau tī --eh.
,緊揣看覓咧，,"Kín tshē khuànn-māi --leh,"
,i̋ng暗我才佮你聯絡。,i̋ng-àm guá tsiah kah lí liân-lo̍k.
,呃？,Eh?
,啊，,"Ah,"
,志明 ，,"Tsì-bîng ,"
,有。,ū.
,有啥物啦？,Ū siánn-mih --lah?
,這領內褲啥物人的？,Tsit niá lāi-khòo siánn-mih lâng ê?
,啥物人的？,Siánn-mih lâng ê?
,我毋知影，,"Guá m̄ tsai-iánn,"
,啊！,ah!
,你想講我外面有查某，,"Lí siūnn-kóng guá guā-bīn ū tsa-bóo,"
,你會當厝內共我討客兄。,lí ē-tàng tshù-lāi kā guá thó-kheh-hiann.
,志明 ，,"Tsì-bîng ,"
,我太客氣是毋？,Guá thài kheh-khì sī --m̄?
,你客兄光時白日共我𤆬入門，,"Lí kheh-hiann kng-sî-pe̍h-li̍t kā guá tshuā ji̍p-mn̂g,"
,我猶閣客氣佇咧外面咧偷來暗去，,"guá ah-koh kheh-khì tī-leh guā-bīn leh thau-lâi-àm-khì,"
,啊唷，,"Ah --ioh,"
,頭家啊，,"thâu-ke --ah,"
,毋通拍啦。,m̄-thang phah --lah.
,爸爸、,"Pá-pah,"
,媽媽。,má-mah.
,你莫拍媽媽啦。,lí mài phah má-mah --lah.
,走啦。,Tsáu --lah.
,頭家啊，,"Thâu-ke --ah,"
,毋通啦，,"m̄-thang --lah,"
,好矣啦。,hó --ah --lah.
,你甲有客兄，,"Lí kah ū kheh-hiann,"
,規氣予你去自由，,"kui-khì hōo lí khì tsū-iû,"
,即時共我出去，,"tsik-sî kā guá tshut-khì,"
,出去。,tshut-khì.
,好矣啦。,Hó --ah --lah.
,出去啦！,Tshut-khì --lah!
,媽媽、,"má-mah,"
,媽媽、,"má-mah,"
,媽媽！,má-mah!
,恁這間是當時換頭家的，,"Lín tsit king sī tang-sî uānn thâu-ke --ê,"
,我哪會攏毋知影。,guá ná ē lóng m̄ tsai-iánn.
,半個外月矣，,"Puànn kò guā ge̍h --ah,"
,頭家娘是 臺北 來的，,"thâu-ke-niû sī  Tâi-pak  lâi --ê,"
,伊做人真好。,i tsò-lâng tsin hó.
,來坐，,"Lâi tsē,"
,來坐。,lâi tsē.
,我頭一擺做這个生理，,"Guá thâu tsi̍t pái tsò tsit ê sing-lí,"
,若有啥物欠點抑是招待不周，,"nā ū siánn-mih khiàm tiám a̍h-sī tsiau-thāi-put-tsiu,"
,請多多指教唅。,tshiánn to-to tsí-kàu --hannh.
,頭家娘，,"Thâu-ke-niû,"
,你哪會遐客氣nooh。,lí ná ē hiah kheh-khì --nooh.
,啊這領洋裝足媠的，,"Ah tsit niá iûnn-tsong tsiok suí --ê,"
,借我看一下乎！,tsioh guá khuànn --tsi̍t-ē --honnh!
,好、,"Hó,"
,好！,hó!
,姊姊。,Tse--tseh.
,秀娟 、,"Siù-kuan ,"
,鴻文 。,Hông-bûn .
,唅？,Hannh?
,太太走矣，,"Thài-thài tsáu --ah,"
,細姨錢拐咧綴人走矣。,sè-î tsînn kuái --leh tuè lâng tsáu --ah.
,出來。,Tshut-lâi.
,這个大漢tsa̋u 囝乎真可憐，,"Tsit ê tuā-hàn tsa̋u-kiánn --honnh tsin khó-liân,"
,遐爾細漢就閣愛育彼號細漢小妹。,hiah-nī sè-hàn tō koh ài io hit-lō sè-hàn sió-muē.
,有錢的時陣乎，,"Ū-tsînn ê sî-tsūn --honnh,"
,就來揣姑娘，,"tō lâi tshuē koo-niû,"
,娶細姨啦。,tshuā suè-î --lah.
,報應啦！,Pò-ìng --lah!
,你按呢，,"Lí án-ne,"
,啊你閣問我講欲創啥貨，,"ah lí koh mn̄g guá kóng beh tshòng siánn-hè,"
,人咧？,lâng --leh?
,哼，,"Hng,"
,mh，,"mh,"
,我知喔，,"guá tsai --ooh,"
,照實講，,"tsiàu-si̍t kóng,"
,你是去貼著佗一个？,lí sī khì tah-tio̍h tueh tsi̍t ê?
,你罵我痟豬母喔？,Lí mā guá siáu ti-bó --ooh?
,哎唷！,Aih --ioh!
,哎，,"Aih,"
,人我是講去買一塊小小的豬母肉呢，,"lâng guá sī kóng khì bué tsi̍t tè sió-sió ê ti-bú bah --neh,"
,啊你按呢話聽無清楚，,"ah lí án-ne uē thiann bô tshing-tshóo,"
,見面一聲就共我按呢，,"kìnn-bīn tsi̍t-siann tō kā guá án-ne,"
,功夫閣袂䆀喔，,"kang-hu koh buē-bái --ooh,"
,喂這毋敢若彼號母夜叉佇咧叉麵龜咧。,eh tse m̄ kánn-ná hit-lō bó-iā-tshe tī-leh tshe mī-ku --leh.
,若佮意乎，,"Nā kah-ì --honnh,"
,閣來一步「 風鳥栽官蘭 」。,koh lâi tsi̍t pōo “ Hong niáu tsai kuann-lân .”
,喂，,"Eh,"
,擋咧！,tòng --leh!
,哎、,"Ai,"
,哎喲喂啊、,"ai-iō-uê --ah,"
,哎喲。,ai-iō.
,哈哈哈哈。,Ha ha ha ha.
,無啊你這步啥物貨唅？,Bô --ah lí tsit pōo siánn-mih huè --hannh?
,喂，,"Eh,"
,這步喔，,"tsit pōo --ooh,"
,這「雞胿順風飛」咧，,"tse “Ke-kui sūn-hong pe” --leh,"
,嘿嘿。,heh heh.
,好，,"Hó,"
,本姑娘。,pún koo-niû.
,我咧弄獅頭啦，,"Guá teh lāng sai-thâu --lah,"
,哈哈哈哈哈哈。,ha ha ha ha ha ha.
,恁去死啦。,Lín khì sí --lah.
,嘿嘿嘿，,"Heh heh heh,"
,喂，,"eh,"
,頇顢頇顢啦，,"han-bān han-bān --lah,"
,啊功夫啦，,"ah kang-hu --lah,"
,就咱遮的厝邊頭尾的老師爸佮老師姆啦，,"tō lán tsia-ê tshù-pinn-thâu-bé ê lāu sai-pē kah lāu sai-ḿ --lah,"
,喂，,"eh,"
,喂，,"eh,"
,今仔日乎，,"kin-á-li̍t --honnh,"
,來遮就是欲來講古 福來 氣球公司的太空氣球。,lâi tsia tō sī beh lâi kóng-kóo  Hok-lâi  khì-kiû kong-si ê thài-khong khì-kiû.
,死人啊，,"Sí-lâng --ah,"
,菜冷去矣啦，,"tshài líng--khì --ah --lah,"
,猶閣踮遐脫？,iah-koh tiàm hia thuat.
,顧講，,"Kòo kóng,"
,煞袂記得講我一个腹肚枵甲,suah bē-kì-eh kóng guá tsi̍t ê pak-tóo iau kah
,敢若乎過暝的雞胿仔咧，,"kánn-ná --honnh kè-mî ê ke-kui-á --leh,"
,啊恁嘛好轉去食暗矣呢。,"Ah lín mā hó tńg-khì tsia̍h-àm --ah --neh,"
,哈哈哈哈。,Ha ha ha ha.
,喂，,"Ueh,"
,今轉來矣、,"tann tńg--lâi --ah,"
,轉來矣。,tńg--lâi --ah.
,你做生理轉來矣，,"lí tsuè sing-lí tńg--lâi --ah,"
,Mh？,Mh?
,你讀書這馬才轉來喔？,Lí tha̍k-tsu tsit-má tsiah tńg--lâi --ooh?
,去賣獎券啦。,Khì buē tsióng-kuàn --lah.
,啊？,Ah?
,唅？,Hannh?
,賣獎券？,Buē tsióng-kuàn?
,阿伯、,"A-peh,"
,阿姆，,"a-ḿ,"
,我欲來煮飯矣。,guá beh lâi tsú-pn̄g --ah.
,喔喔，,"Ooh ooh,"
,好。,hó.
,嘿，,"Heh,"
,遮細漢就遮骨力。,tsiah suè-hàn tō tsiah kut-la̍t.
,咱緊轉來食飯啦。,Lán kín tńg--lâi tsia̍h-pn̄g --lah.
,搖喔搖搖搖。,Iô --ooh iô iô iô.
,鴻文 啊，,"Hông-bûn  --ah,"
,恁姊姊轉來矣呢。,lín tse--tseh tńg--lâi --ah --neh.
,唅？,Hannh?
,阮姊姊轉來矣。,Guán tse--tseh tńg--lâi --ah.
,喂，,"Eh,"
,今咱兩个結婚遮爾久，,"tann lán nn̄g ê kiat-hun tsiah-nī kú,"
,啊連啥生一隻虼蚻就無啦，,"ah liân siánn sinn tsi̍t tsiah ka-tsua̍h tō bô --lah,"
,啊in一下搬來乎，,"ah in tsi̍t-ē puann --lâi --honnh,"
,秀娟 佮 鴻文仔 閣真有咱的緣呢，,"Siù-kuan  kah  Hông-bûn--á  koh tsin ū lán ê iân --neh,"
,啊人我買一塊肉就是欲提來去予in食的啦。,ah lâng guá bué tsi̍t tè bah tō sī beh the̍h lâi-khì hōo in tsia̍h --ê --lah.
,唅？,Hannh?
,你這馬代誌哪毋免冗早共我講。,Lí tsit-má tāi-tsì ná m̄-bián liōng-tsá kā guá kóng.
,啊我這陣共你講，,"Ah guá tsit-tsūn kā lí kóng,"
,你就咧大細聲矣，,"lí tō leh tuā-suè-siann --ah,"
,會堪得冗早講。,ē kham-eh liōng-tsá kóng.
,唅，,"Hannh,"
,你！,lí!
,謼，,"Hooh,"
,按呢啦、,"án-ni --lah,"
,按呢啦，,"án-ni--lah,"
,哼。,hngh.
,我買這个創啥貨？,Guá bé tsit ê tshòng siánn-hè?
,啊，,"Ah,"
,我知啦，,"guá tsai --lah,"
,你早起時仔貧惰起來起火，,"lí tsái-khí-sî-á pîn-tuānn khí-lâi khí-hé,"
,洗米，,"sué bí,"
,煮糜予我食，,"tsír bê hōo guá tsia̍h,"
,所以泡牛奶欲予我配麵包的啦。,sóo-í phàu gû-ni beh hōo guá phè mī-pau ê --lah.
,食你欲食啦，,"Tsia̍h lí beh tsia̍h --lah,"
,你若閣減二、三十歲仔乎，,"lí nā koh kiám lī, sann-tsa̍p huè--á --honnh,"
,我才泡予你食。,guá tsiah phàu hōo lí tsia̍h.
,我閣減二、三十歲，,"Guá koh kiám lī, sann-tsa̍p hè,"
,啊毋賰一球仔，,"ah m̄ tshun tsi̍t kiû-á,"
,喔，,"ooh,"
,按呢我知，,"án-ni guá tsai,"
,你欲買予 秀娟 in小妹仔食的，,"lí beh bé hōo  Siù-kuan  in sió-bē-á tsia̍h --ê,"
,著毋？,tio̍h --m̄?
,Mh！,Mh!
,我是看 秀娟 in老爸揣的頭路攏是臨時工，,"guá sī khuànn  Siù-kuan  in lāu-pē tshuē ê thâu-lōo lóng sī lîm-sî-kang,"
,閣三做四歇睏，,"koh sann tsò sì hioh-khùn,"
,定定看in彼个細漢的佇咧共飼泔，,"tiānn-tiānn khuànn in hit ê sè-hàn--ê tī-leh kā tshī ám,"
,我拄才閣聽伊哭袂恬喔，,"guá tú-tsiah koh thiann i khàu buē tiām --ooh,"
,毋才乎，,"m̄-tsiah --honnh,"
,走去買一罐欲予伊。,tsáu khì bé tsi̍t kuàn beh hōo --i.
,啊，,"Ah,"
,按呢我緊提來去予伊。,án-ni guá kín the̍h lâi khì hōo --i.
,喂，,"Eh,"
,小等咧，,"sió-tán --leh,"
,我想著矣啦，,"guá siūnn-tio̍h --ah --lah,"
,你這馬若提去予 秀娟 乎，,"lí tsit-má nā the̍h-khì hōo  Siù-kuan  --honnh,"
,伊絕對毋共咱提的啦，,"i tsua̍t-tuì m̄ kā lán the̍h --ê --lah,"
,等候in爸爸轉來咱才提予伊。,tán-hāu in pá-pah tńg--lâi lán tsiah the̍h hōo --i.
,Mh，,"Mh,"
,這步嘛無通，,"tsit pōo mā bô thong,"
,會去剋著人的意思。,ē khì khik-tio̍h lâng ê ì-sù.
,唅，,"Hannh,"
,按呢欲按怎？,án-ne beh án-tsuánn?
,肉若煮熟乎，,"bah nā tsú-si̍k --honnh,"
,捀來去予in，,"phâng lâi-khì hōo --in,"
,按呢意思就無仝款矣呢。,án-ne ì-sù tō bô kāng-khuán --ah --neh.
,按呢嘛無通，,"án-ni mā bô thong,"
,啊就無代無誌提物件欲去予人，,"ah tō bô-tāi-bô-tsì the̍h mn̍gh-kiānn beh khì hōo --lâng,"
,按呢嘛袂用得呢。,án-ni mā buē-īng-eh --neh.
,啊你去死啦。,Ah lí khì-sí --lah.
,啊你這步也無通，,"ah lí tsit pōo ā bô thong,"
,彼步也無通，,"hit pōo ā bô thong,"
,抑無是欲啥步啊？,ah-bô sī beh siánn pōo --ah?
,啊欲啥步。,Ah beh siánn pōo.
,啊，,"Ah,"
,有矣。,ū --ah.
,本山人想著一个好的計策，,"Pún san-lîn siūnn-tio̍h tsi̍t ê hó ê kè-tshik,"
,如此如此，,"lû-tshú lû-tshú,"
,這般這般。,tsit-puann tsit-puann.
,這般你去死啦，,"Tse puann lí khì-sí --lah,"
,這馬我佮你講正經的呢。,tsit-má guá kah lí kóng tsìng-king --ê --neh.
,講正經的就著毋？,Kóng tsìng-king --ê tō tio̍h --m̄?
,啊人咧搬戲的人乎，,"Ah lâng leh puann-hì ê lâng --honnh,"
,若去想著好的計策啊，,"nā khì siūnn-tio̍h hó ê kè-tshik --ah,"
,啊攏嘛講如此如此，,"ah lóng mā kóng lû-tshú lû-tshú,"
,嘿嘿，,"heh heh,"
,按呢對手的人就知影意思，,"án-ne tuì-tshiú ê lâng tō tsai-iánn ì-sù,"
,啊就按呢哈哈大笑，,"ah tō án-ne ha ha tāi tshiò,"
,講妙哉，,"kóng miāu --tsai,"
,啊連戲棚跤佇咧看戲的人，,"ah liân hì-pînn-kha tī-leh khuànn hì ê lâng,"
,嘛知影意思，,"mā tsai-iánn ì-sù,"
,啊總予你聽無？,ah tsóng hōo lí thiann-bô?
,喂，,"Eh,"
,我無時間通佮你答喙鼓啦。,guá bô sî-kan thang kah lí tap-tshuì-kóo --lah.
,啊，,"Ah,"
,太太，,"thài-thài,"
,我的意思是講乎，,"guá ê ì-sù sī kóng --honnh,"
,一塊肉豆油來共伊𤉙𤉙咧，,"tsi̍t tè bah tāu-iû lâi kā i kûn-kûn--leh,"
,啊才去捾一罐燒酒來。,ah tsiah khì kuānn tsi̍t kuàn sio-tsiú lâi.
,啊你閣數想欲啉燒酒喔。,Ah lí koh siàu-siūnn beh lim sio-tsiú --ooh.
,啊，,"Ah,"
,啊你干焦煞著風頭就phih-pheh叫，,"ah lí kan-na sah-tio̍h hong-thâu tō phih-pheh-kiò,"
,你毋閣聽紲落去，,"lí m̄ koh thiann suà--lo̍h-khì,"
,人我的意思是欲騙 志明 講，,"lâng guá ê ì-sù sī beh phiàn  Tsì-bîng  kóng,"
,我若啉燒酒無伴啉袂落去啦，,"guá nā lim sio-tsiú bô phuānn lim buē lo̍h--khì --lah,"
,按呢才欲叫伊佮咱做伴，,"án-ne tsiah beh kiò i kah lán tsuè-phuānn,"
,啊將酒提來in彼爿。,ah tsiong tsiú the̍h-lâi in hit-pîng.
,按呢有通。,Án-ne ū thong.
,Mh，,"Mh,"
,啊你若看我坐落去乎，,"ah lí nā khuànn guá tsē --lo̍h-khì --honnh,"
,啊你牛奶才捾咧，,"ah lí gû-ni tsiah kuānn --leh,"
,啊講，,"ah kóng,"
,緊呢喔，,"kín --neh --ooh,"
,有人欲揣你喔，,"ū lâng beh tshē --lí --ooh,"
,啊咱兩个才緊走轉來，,"ah lán nn̄g ê tsiah kín tsáu --tńg-lâi,"
,按呢毋就袂歹勢。,án-ni m̄ tō buē pháinn-sè.
,Mh，,"Mh,"
,有通有通。,ū thong ū thong.
,鴻文 啊。,Hông-bûn  --ah.
,姊姊，,"Tse--tseh,"
,妹妹睏去矣呢。,me--meh khùn-khì --ah --neh.
,好，,"Hó,"
,水燒的，,"tsuí sio--ê,"
,先去洗跤手。,sing khì sé kha-tshiú.
,好。,Hó.
,爸爸。,Pá-pah.
,Mh，,"Mh,"
,你跤洗洗咧乎，,"lí kha sé-sé--leh --honnh,"
,通入來食飯。,thang li̍p-lâi tsia̍h-pn̄g.
,好。,Hó.
,阿爸，,"A-pah,"
,你轉來矣。,lí tńg--lâi --ah.
,啊，,"Ah,"
,啊 秀珠 咧？,ah  Siù-tsu  --leh?
,咧睏矣。,Leh khùn --ah.
,咧睏喔。,Leh khùn --ooh.
,爸爸，,"Pá-pah,"
,妹妹無牛奶矣。,me--meh bô gû-ling --ah.
,今仔所有的錢攏提去買米矣，,"Kin-á sóo-ū ê tsînn lóng the̍h-khì bé bí --ah,"
,煞袂記得講無牛奶矣。,suah bē-kì-eh kóng bô gû-ni --ah.
,秀娟 ，,"Siù-kuan ,"
,爸爸已經揣有固定的頭路！,pá-pah í-king tshē ū kòo-tīng ê thâu-lōo!
,有影？,Ū-iánn?
,明仔載才先共頭家借幾十箍來買牛奶。,Bîn-á-tsài tsiah sing kā thâu-ke tsioh kuí-tsa̍p khoo lâi bué gû-ni.
,爸爸，,"Pá-pah,"
,啊是啥物工作？,ah sī siánn-mih kang-tsok?
,就畫廣告的招牌啦！,Tō uē kóng-kò ê tsiau-pâi --lah!
,你敢會曉畫？,Lí kám ē-hiáu uē?
,喂，,"Eh,"
,會nooh！,ē --nooh!
,爸爸佇咧學校喔，,"Pá-pah tī-leh ha̍k-hāu --ooh,"
,畫圖是上好的課你知毋！,uē-tôo sī siōng hó ê khò lí tsai --m̄!
,真想袂到講。,Tsin siūnn bē kàu kóng.
,黃 先生啊，,"N̂g  --sian-sinn --ah,"
,你轉來矣喔！,lí tńg--lâi --ah --ooh!
,啥物人？,Siánn-mih lâng?
,喂，,"Eh,"
,我啦！,guá --lah!
,喂，,"Eh,"
,喔，,"ooh,"
,福來仔 兄，,"Hok-lâi-á  hiann,"
,入來坐啦！,li̍p-lâi tsē --lah!
,喔，,"ooh,"
,你猶未食暗遐拄好喔，,"Lí á-bē tsia̍h-àm hiah tú-hó --ooh,"
,是按呢啦，,"sī án-ni --lah,"
,mh，,"mh,"
,我⿰下昏暗毋知怎樣喔，,"guá i̋ng-àm m̄ tsai tsánn-iūnn --ooh,"
,一直想欲愛啉燒酒啦，,"it-ti̍t siūnn-beh ài lim sio-tsiú --lah,"
,啊我有一个怪癖咧，,"ah guá ū tsi̍t ê kuài-phiah --leh,"
,無伴啉袂落去啦，,"bô phuānn lim buē lo̍h-khì --lah,"
,毋才想欲招你伴一下，,"m̄ tsiah siūnn-beh tsio lí phuānn --tsi̍t-ē,"
,啊啊順紲乎捀一屑鹹肉來啦，,"ah ah sīn-suà --honnh phâng tsi̍t-sut kiâm-bah lâi --lah,"
,嘿嘿嘿。,heh heh heh.
,按呢就變我予恁請矣呢！,Án-ni tō piàn guá hōo lín tshiánn --ah --neh!
,講請就毋著矣咧，,"Kóng tshiánn tō m̄-tio̍h --ah --leh,"
,是我來攪擾你的呢！,sī guá lâi kiáu-liáu --lí --ê --neh!
,喂 秀娟 、 鴻文 來食飯來！,"Eh  Siù-kuan ,  Hông-bûn  lâi tsia̍h-pn̄g lâi!"
,好！,Hó!
,黃 ⿰先生，,"N̂g  --sia̋n,"
,啊咱是厝邊呢，,"ah lán sī tshù-pinn --neh,"
,算起來嘛敢若家己的人乎！,sǹg --khí-lâi mā kánn-ná ka-kī ê lâng --honnh!
,是你無棄嫌啦乎！,Sī lí bô khì-hiâm --lah --honnh!
,福來仔 兄，,"Hok-lâi-á  hiann,"
,以後你叫我 志明 就好矣！,í-āu lí kiò guá  Tsì-bîng  tiō hó --ah!
,喔，,"Ooh,"
,志明仔 ，,"Tsì-bîng--á ,"
,來喔！,lâi --ooh!
,阿伯，,"A-peh,"
,Mh？,Mh?
,阮無啥物菜通好請你，,"Gún bô siánn-mih tshài thang hó tshiánn --lí,"
,真歹勢！,tsin pháinn-sè!
,喂，,"Eh,"
,我干焦聽著這句話乎，,"guá kan-na thiann-tio̍h tsit kù uē --honnh,"
,比你辦十塊桌請我猶閣較歡喜！,pí lí pān tsa̍p tè toh tshiánn guá á koh-khah huann-hí!
,志明仔 ，,"Tsì-bîng--á ,"
,啊你這囡仔遮爾細漢就遮捌世事，,"ah lí tse gín-á tsiah-nī suè-hàn tō tsiah bat sè-sū,"
,你實在誠好命喔，,"lí si̍t-tsāi tsiânn hó-miā --ooh,"
,嘿嘿，,"heh heh,"
,啉落去才講，,"lim loh khì tsiah kóng,"
,來，,"lâi,"
,喔！,ooh!
,阿伯免啦！,A-peh bián --lah!
,啊，,"Ah,"
,無要緊，,"bô iàu-kín,"
,阿伯夾予恁配乎，,"a-peh ngeh hōo lín phè --honnh,"
,來！,lâi!
,免啦，,"Bián --lah,"
,我會攑啦！,guá ē gia̍h --lah!
,喂喂喂啊你家己毋就解酒一下！,Eh eh eh ah lí ka-tī m̄ tō kái tsiú --tsi̍t-ē!
,囡仔人就會食才會大你講按呢！,Gín-á-lâng tō ē tsia̍h tsiah ē tuā lí kóng án-ni!
,嘿，,"Hennh,"
,哎哎哎哎哎哼，,"aih aih aih aih aih hngh,"
,你又閣來佇咧⿰共人攪擾喔！,lí iū-koh lâi tī-leh ka̋ng kiáu-liáu --ooh!
,黃 先生啊，,"N̂g  --sian-sinn --ah,"
,真是歹勢喔！,tsin sī pháinn-sè --ooh!
,阿姆，,"A-ḿ,"
,佮阮食！,kah gún tsia̍h!
,坐啦！,Tsē --lah!
,足乖的啦，,"Tsiok kuai--ê --lah,"
,好好好，,"hó hó hó,"
,恁緊食乎！,lín kín tsia̍h --honnh!
,福來仔 ，,"Hok-lâi--á ,"
,有人欲揣你講代誌呢！,ū lâng beh tshē lí kóng tāi-tsì --neh!
,有影喔，,"Ū-iánn --ooh,"
,我先失禮喔！,guá sing sit-lé --ooh!
,喂喂，,"Eh eh,"
,彼燒酒佮肉毋就攏提轉去講！,he sio-tsiú kah bah m̄ tō lóng the̍h --tńg-khì kóng!
,Mh？,Mh?
,啊今咱家己的人，,"Ah tann lán ka-tī ê lâng,"
,你食佮我食毋是仝款！,lí tsia̍h kah guá tsia̍h m̄ sī kāng-khuán!
,喂啊恁兩个就夾起來配唅。,Eh ah lín nn̄g ê tō ngeh --khí-lâi phè --hannh.
,好。,Hó.
,啊，,"Ah,"
,我先來去唅！,guá sing lâi-khì --hannh!
,志明仔 ，,"Tsì-bîng--á ,"
,阮 福來仔 定定來遮共你齪嘈乎，,"gún  Hok-lâi--á  tiānn-tiānn lâi tsia kā lí tsak-tsō --honnh,"
,足歹勢啦！,tsiok pháinn-sè --lah!
,嫂仔莫按呢講啦！,Só--á mài án-ni kóng --lah!
,喂，,"Eh,"
,遮一點仔意思共你賠罪乎！,tsia tsi̍t-tiám-á ì-sù kā lí puê-tsuē --honnh!
,福來仔 嫂，,"Hok-lâi--á  só,"
,按呢毋好意思啦，,"án-ni m̄-hó ì-sù --lah,"
,予恁請就真歹勢矣，,"hōo lín tshiánn tō tsin pháinn-sè --ah,"
,哪會用閣提恁的物件。,ná ē-īng koh the̍h lín ê mi̍h-kiānn.
,哈哈，,"Ha ha,"
,講按呢就毋著，,"kóng án-ne tō m̄-tio̍h,"
,因為阮攏無生甲半个，,"in-uī gún lóng bô sinn kah puànn ê,"
,所以我若看著囡仔乎，,"sóo-í guá nā khuànn-tio̍h gín-á --honnh,"
,足佮意的啦！,tsiok kah-ì --ê --lah!
,啊我彼是欲予囡仔食的，,"Ah guá he sī beh hōo gín-á tsia̍h --ê,"
,是欲佮囡仔交陪的見面禮。,sī beh kah gín-á kau-puê ê kìnn-bīn-lé.
,啊今恁佇咧食飯來吵恁，,"Ah tann lín tī-leh tsia̍h-pn̄g lâi tshá --lín,"
,真失禮乎！,tsin sit-lé --honnh!
,喂喂喂，,"Eh eh eh,"
,真多謝。,tsin to-siā.
,爸爸，,"Pá-pah,"
,你哪毋食，,"lí ná m̄ tsia̍h,"
,爸爸？,pá-pah?
,秀娟 、 鴻文 ，,"Siù-kuan ,  Hông-bûn ,"
,隔壁彼个阿伯阿姆對咱真好，,"keh-piah hit ê a-peh a-ḿ tuì lán tsin hó,"
,咱愛捌別人的人情！,lán ài pat pa̍t-lâng ê lîn-tsîng!
,我知！,Guá tsai!
,過去爸爸太荒唐，,"Kè-khì pá-pah thài hong-tông,"
,毋捌好歹人，,"m̄ pat hó pháinn lâng,"
,今仔才會害恁來受這个苦！,kin-á tsiah ē hāi lín lâi siū tsit ê khóo!
,爸爸，,"Pá-pah,"
,阮袂艱苦！,gún buē kan-khóo!
,人姊姊今仔日去賣獎券，,"Lâng tse--tseh kin-á-ji̍t khì bē tsióng-kuàn,"
,趁三箍，,"thàn sann khoo,"
,人伊講一點仔都袂艱苦！,lâng i kóng tsi̍t-tiám-á to bē kan-khóo!
,噓，,"Si,"
,先叫你莫講，,"sing kiò lí mài kóng,"
,你哪會講。,lí ná ē kóng.
,失禮啦、,"Sit-lé --lah,"
,我袂記矣啦。,guá bē-kì --ah --lah.
,秀娟 ，,"Siù-kuan ,"
,以後不准你閣去賣矣，,"í-āu put-tsún lí koh khì bē --ah,"
,趁錢是大人的代誌，,"thàn-tsînn sī tuā-lâng ê tāi-tsì,"
,讀書才是恁的代誌，,"tha̍k-tsu tsiah sī lín ê tāi-tsì,"
,你拍拚讀書行正路，,"lí phah-piànn tha̍k-tsu kiânn tsìng-lōo,"
,將來做一个有路用的人，,"tsiong-lâi tsuè tsi̍t ê ū-lōo-īng ê lâng,"
,爸爸就真歡喜矣，,"pá-pah tō tsin huann-hí --ah,"
,爸爸無論閣較怎樣一定會晟恁甲大漢，,"pá-pah bô-lūn koh-khah tsánn-iūnn it-tīng ē tshiânn lín kah tuā-hàn,"
,予恁佮別人仝款，,"hōo lín kah pa̍t-lâng kāng-khuán,"
,佇咧社會上做一个正正當當的人，,"tī-leh siā-huē siōng tsuè tsi̍t ê tsìng-tsìng-tong-tong ê lâng,"
,爸爸對 黃 家的祖先才會當贖罪。,pá-pah tuì  N̂g  --ka ê tsóo-sian tsiah ē-tàng sio̍k-tsuē.
,按呢啦！,Án-ni--lah!
,大人大種矣，,"Tuā-lâng-tuā-tsíng --ah,"
,話毋就講予好！,uē m̄ tō kóng hoo hó!
,啊就 志明 佇咧架頂摔落來，,"Ah tō  Tsì-bîng  tī-leh kè-tíng siak --lo̍h-lâi,"
,啊手骨櫼去，,"ah tshiú-kut tsinn--khì,"
,這馬佇咧病院啦！,tsit-má tī-leh pīnn-īnn --lah!
,唅！,Hannh!
,爸爸。,Pá-pah.
,爸爸、,"Pá-pah,"
,爸爸、,"pá-pah,"
,爸爸。,pá-pah.
,秀娟 、 鴻文 ，,"Siù-kuan ,  Hông-bûn ,"
,毋通哭，,"m̄-thang khàu,"
,愛較有勇氣，,"ài khah ū ióng-khì,"
,自今仔日起，,"tsū kin-á-ji̍t khí,"
,恁愛閣較艱苦過日子。,lín ài koh-khah kan-khóo kè li̍t-tsí.
,爸爸。,Pá-pah.
,爸爸真對不住恁，,"Pá-pah tsin tuì-put-tsū --lín,"
,以後恁的日子欲怎樣過？,í-āu lín ê li̍t-tsí beh tsánn-iūnn kè?
,恁猶遮爾細漢。,Lín iá tsiah-nī sè-hàn.
,爸爸你答應我，,"Pá-pah lí tah-ìng --guá,"
,予我來賣獎券，,"hōo guá lâi buē tsióng-kuàn,"
,妹妹愛食牛奶，,"me--meh ài tsia̍h gû-ling,"
,請你毋通受氣乎！,tshiánn lí m̄-thang siūnn-khì --honnh!
,秀娟 ，,"Siù-kuan ,"
,爸爸不該受氣，,"pá-pah put-kai siūnn-khì,"
,你遮爾會曉想，,"lí tsiah-nī ē-hiáu siūnn,"
,爸爸真感謝你，,"pá-pah tsin kám-siā --lí,"
,真予人想袂到，,"tsin hōo lâng siūnn buē kàu,"
,這擺才懷有一个固定的頭路，,"tsit pái tsiah huâi ū tsi̍t ê kòo-tīng ê thâu-lōo,"
,欲拍拚予恁幸福，,"beh phah-piànn hōo lín hīng-hok,"
,煞來變按呢。,suah lâi piàn án-ni.
,爸爸、,"Pá-pah,"
,爸爸。,pá-pah.
,志明 啊，,"Tsì-bîng  --ah,"
,毋通想東想西，,"m̄-thang siūnn-tang-siūnn-sai,"
,療養你的傷較要緊，,"liâu-ióng lí ê siong khah iàu-kín,"
,阮兩个翁仔某也無生甲半个，,"gún nn̄g ê ang-á-bóo ā bô sinn kah puànn ê,"
,你佇咧病院的中央，,"lí tī-leh pīnn-īnn ê tiong-ng,"
,這三个囡仔才予踮咧阮遐，,"tsit sann ê gín-á tsiah hōo tiàm leh gún hia,"
,食糜配菜脯大概免煩惱啦，,"tsia̍h bê phè tshài-póo tāi-khài bián huân-ló --lah,"
,乎！,honnh!
,是啦，,"Sī --lah,"
,無差甲彼塊碗彼雙箸。,bô tsha kah hit tè uánn hit siang tī.
,過去我想講世間人攏是自私的，,"Kè-khì guá siūnn-kóng sè-kan-lâng lóng sī tsū-su--ê,"
,富的時人扶扶挺挺，,"pù ê sî lâng phôo-phôo-thánn-thánn,"
,失敗的時連甲一个相借問咧都無，,"sit-pāi ê sî liân kah tsi̍t ê sio-tsioh-mn̄g --eh to bô,"
,但是自搬來佮恁鬥陣了後，,"tān-sī tsū puann lâi kah lín tàu-tīn liáu-āu,"
,不管啥物都受著恁的幫忙，,"put-kuán siánn-mih to siū-tio̍h lín ê pang-bâng,"
,予我認識這个社會是有溫暖，,"hōo guá līn-sik tsit ê siā-huē sī ū un-luán,"
,有人情味！,"ū jîn-tsîng-bī,"
,福來 兄、,"Hok-lâi  hiann,"
,福來 嫂，,"Hok-lâi  só,"
,我。,guá.
,遐的米有欲賣無？,Hia-ê bí ū beh buē --bô?
,你買收攏比別人較無價，,"Lí bé-siu lóng pí pa̍t-lâng khah bô-kè,"
,我欲提轉來飼雞，,"guá beh the̍h tńg-lâi tshī kue,"
,予你袂和的。,hōo lí buē-hô--ê.
,你抾的嘛，,"Lí khioh--ê --mah,"
,也免本錢啊！,ā bián pún-tsînn --ah!
,姊姊！,Tse--tseh!
,弟弟，,"Ti-ti,"
,有啥物代誌？,ū siánn-mih tāi-tsì?
,阮老師講冬天的救濟到矣，,"Gún lāu-su kóng tang-thinn ê kiù-tsè kàu --ah,"
,愛買 紅羽毛 。,ài bué  紅羽毛 .
,是今仔日愛交是毋？,Sī kin-á-li̍t ài kau sī --m̄?
,明仔載啦！,Bîn-á-tsài --lah!
,姊姊明仔載才提錢予你交乎！,Tse--tseh bîn-á-tsài tsiah the̍h tsînn hōo lí kau --honnh!
,多謝姊姊！,To-siā tse--tseh!
,恁媽媽有提錢予你交予老師無？,Lín ma-ma ū the̍h tsînn hōo lí kau hōo lāu-su --bô?
,喂，,"Ueh,"
,我⿰昨昏對車頭過看人咧抾米，,"guá tsa̋ng tuì tshia-thâu kè khuànn lâng leh khioh bí,"
,啊一个查埔人去共買，,"ah tsi̍t ê tsa-poo-lâng khì kā bué,"
,我想欲去抾，,"guá siūnn-beh khì khioh,"
,你欲去無？,lí beh khì --bô?
,唅，,"Hannh,"
,有米通抾喔，,"ū bí thang khioh--ooh,"
,毋知會⿰予人罵袂？,m̄ tsai ē hőng mā --bē?
,哼，,"Hngh,"
,才袂⿰予人罵，,"tsiah bē hőng mā,"
,人真濟人佇遐抾呢！,lâng tsin tsē lâng tī hia khioh --neh!
,唅，,"Hannh,"
,誠實的喔，,"tsiânn-si̍t--ê --ooh,"
,咱來去抾！,lán lâi-khì khioh!
,彼兩个死囡仔咧欲閣來抾米矣，,"Hit nn̄g ê sí-gín-á tih-beh koh lâi khioh bí --ah,"
,今仔日就一頓予粗飽！,kin-á-li̍t tō tsi̍t tǹg hōo tshoo-pá!
,Mh！,Mh!
,哎喲！,Ai-iō!
,好啊，,"Hó --ah,"
,你愈來閣愈好款，,"lí lú lâi koh lú hó-khuán,"
,以前是阮抾毋挃的才有通予恁啦，,"í-tsîng sī gún khioh m̄-ti̍h --ê tsiah ū thang hōo --lín --lah,"
,這馬閣敢佮阮相爭啊！,tsit-má koh kánn kah gún sann-tsinn --ah!
,你會用得抾阮嘛會用得抾！,Lí ē-īng-eh khioh gún mā ē-īng-eh khioh!
,唅，,"Hannh,"
,啊你是共天借膽，,"ah lí sī kā thinn tsioh tánn,"
,敢佮我一句來一句去，,"kánn kah guá tsi̍t kù lâi tsi̍t kù khì,"
,喔唷你這个死鴨仔硬喙桮喔，,"ooh ioh lí tsit ê sí-ah-á ngī tshuì-pue --ooh,"
,予你落去，,"hōo lí lo̍h--khì,"
,死囡仔！,"sí-gín-á,"
,可惡，,"khó-ònn,"
,可惡！,khó-ònn!
,秀娟 ，,"Siù-kuan ,"
,咱莫抾啦，,"lán mài khioh --lah,"
,咱轉來啦，,"lán tńg--lâi --lah,"
,莫抾啦，,"mài khioh --lah,"
,秀娟 ，,"Siù-kuan ,"
,咱轉來啦，,"lán tńg-lâi --lah,"
,轉來啦，,"tńg-lâi --lah,"
,咱莫抾矣啦！,lán mài khioh --ah --lah!
,囡仔，,"Gín-á,"
,in欺負恁是毋？,in khi-hū --lín sī --m̄?
,恁嘛較差不多咧，,"Lín mā khah tsha-put-to --leh,"
,大人欺負囡仔嘛毋通欺負甲按呢！,tuā-lâng khi-hū gín-á mā m̄-thang khi-hū kah án-ni!
,無你的代誌啦，,"Bô lí ê tāi-tsì --lah,"
,你是咧管啥物！,lí sī leh kuán siánn-mih!
,囡仔，,"Gín-á,"
,今仔日抾無是毋？,kin-á-ji̍t khioh-bô sī --m̄?
,你嘛較客氣咧，,"Lí mā khah kheh-khì --leh,"
,抾了了，,"khioh-liáu-liáu,"
,嘛留一寡予囡仔抾，,"mā lâu tsi̍t-kuá hōo gín-á khioh,"
,當然無我的代誌著啦，,"tong-liân bô guá ê tāi-tsì tio̍h --lah,"
,人就海海啊啦，,"lâng tō hái-hái --ah --lah,"
,你會用得抾in嘛會用得抾！,lí ē-īng-eh khioh in mā ē-īng-eh khioh!
,啊照你這个意思，,"Ah tsiàu lí tsit ê ì-sù,"
,你毋就欲替in出力你知毋！,lí m̄ tō beh thè in tshut-la̍t lí tsai --m̄!
,替in出力閣怎樣！,Thuè in tshut-la̍t koh tsánn-iūnn!
,抑無你是欲怎樣！,Ah-bô lí sī beh tsánn-iūnn!
,恁爸彈一下予你咧！,Lín pē tuânn tsi̍t-ē hōo --lí --leh!
,啊無就彈看覓咧！,Ah bô tō tuânn khuànn-māi --leh!
,予你去啦！,Hōo lí khì --lah!
,啊唷，,"Ah ioh,"
,喔你這短命的，,"ooh lí tse té-miā --ê,"
,啊唷！,ah ioh!
,痟查某，,"Siáu tsa-bóo,"
,你這个痟查某！,lí tsit ê siáu tsa-bóo!
,較劫的也袂⿰曉通，,"Khah kiap--ê iā bē-hiáng,"
,路傍死短命！,lōo pōng sí té-miā!
,喔你這个夭壽短命！,Ooh lí tsit ê iáu-siū té-miā!
,無好死的啦、,"Bô hó-sí --ê --lah,"
,膨肚的！,phòng-tōo --ê!
,你到半路乎去予車共你釘釘死喔！,Lí kàu puànn-lōo --honnh khì hōo tshia kā lí tìng-tìng-sí --ooh!
,去拋捙輪！,Khì pha-tshia-lin!
,這予你食。,Tse hōo lí tsia̍h.
,毋通按呢啦，,"M̄-thang án-ni --lah,"
,予恁先生食！,hōo lín sian-sinn tsia̍h!
,啊食啦食啦！,Ah tsia̍h --lah tsia̍h --lah!
,家己做的啦，,"Ka-kī tsò--ê --lah,"
,無通好食就有影啦。,bô thang hó-tsia̍h tō ū-iánn --lah!
,毋是這个意思啦，,"M̄ sī tsit ê ì-sù --lah,"
,予你家己食。,hōo lí ka-tī tsia̍h.
,阮兜是專門縛肉粽咧割人的，,"Gún tau sī tsuan-bûn pa̍k bah-tsàng leh kuah --lâng--ê,"
,共阮食一个試看咧。,kā gún tsia̍h --tsi̍t-ê tshì-khuànn --leh.
,真多謝！,Tsin to-siā!
,袂啦。,Buē --lah.
,爸爸。,Pá-pah.
,你下課矣是毋？,Lí hā-khò --ah sī --m̄?
,Hannh。,Hannh.
,福來 兄你毋好定定來啦。,Hok-lâi  hiann lí m̄-hó tiānn-tiānn lâi --lah.
,Mh，,"Mh,"
,啊今我這个生理也毋是有固定的所在咧做啊啦！,ah tann guá tsit ê sing-lí ā m̄ sī ū kòo-tīng ê sóo-tsāi leh tsuè --ah --lah!
,是拄好過對遮來啊順紲共伊彎起來咧哈哈哈！,Sī tú-hó kuè uì tsia lâi ah sūn-suà kā i uan --khí-lâi --leh ha ha ha!
,免啦！,Bián --lah!
,這也毋是啥物好物件，,"Tse ā m̄ sī siánn-mih hó mn̍gh-kiānn,"
,毋免客氣緊提去食乎！,m̄-bián kheh-khì kín the̍h-khì tsia̍h --honnh!
,毋免啦！,M̄-bián --lah!
,阿姆的好意共收起來⿰無要緊！,A-ḿ ê hó-ì kā siu --khí-lâi ba̋-kín!
,好，,"Hó,"
,阿姆真多謝乎！,"a-ḿ tsin to-siā --honnh,"
,阿伯真多謝乎！,a-peh tsin to-siā --honnh!
,哈哈，,"Ha ha,"
,袂！,buē!
,真乖！,Tsin kuai!
,爸爸阮欲轉來矣！,Pá-pah gún beh tńg--lâi --ah!
,車真濟，,"Tshia tsin tsē,"
,你行路愛較小心咧！,lí kiânn-lōo ài khah sió-sim --eh!
,我知！,Guá tsai!
,福來 兄。,Hok-lâi  hiann.
,啊、,"Ah,"
,啊！,ah!
,你也好去做生理矣。,Lí iā hó khì tsuè sing-lí --ah.
,喔，,"Ooh,"
,啊這你食乎，,"ah tse lí tsia̍h--honnh,"
,喂，,"eh,"
,咱來去。,lán lâi-khì.
,你食啦！,Lí tsia̍h --lah!
,阮欲來去矣！,Gún beh lâi-khì --ah!
,爸爸 再見 ，,"Pá-pah  再見 ,"
,阿姆、,"a-ḿ,"
,阿伯 再見！,a-peh  再見 !
,謼謼，,"Hooh hooh,"
,足有禮貌的！,tsiok ū lé-māu --ê!
,Mh，,"Mh,"
,你哪毋先食一粒？,lí ná m̄ sing tsia̍h --tsi̍t-lia̍p?
,毋啊，,"M̄ --ah,"
,我攏欲予弟弟食。,guá lóng beh hōo ti--tih tsia̍h.
,喔唉喲！,Ooh haih iō!
,林罔市 的病房毋知佇佗位乎？,Lîm Bóng-tshī  ê pīnn-pâng m̄ tsai tī tó-uī --honnh?
,三樓。,Sann lâu.
,多謝乎。,To-siā --honnh.
,奶母。,Ni-bú.
,黃 太太、,N̂g  thài-thài!
,黃 太太！,N̂g  thài-thài!
,啊，,"Ah,"
,你是奶母的⿰查某囝？,lí sī ni-bú ê tsa̋u-kiánn?
,Mh，,"Mh,"
,我是 玉環 啦，,"guá sī  Gio̍k-khuân  --lah,"
,阮媽媽到這陣閣昏迷不醒！,gún ma-ma kàu tsit-tsūn koh hun-bê-put-tshínn!
,這逝我轉來 臺北 去恁厝我才知影。,Tsit tsuā guá tńg--lâi  Tâi-pak  khì lín tshù guá tsiah tsai-iánn.
,黃 太太，,"N̂g  thài-thài,"
,自你離開了後，,"tsū lí lī-khui liáu-āu,"
,過無半個月阮媽媽就予人辭出來，,"kè bô puànn kò gue̍h gún má-mah tō hōo lâng sî --tshut-lâi,"
,欲共你講，,"beh kā lí kóng,"
,一直四界探聽你的消息。,it-ti̍t sì-kuè thàm-thiann lí ê siau-sit.
,自離開 臺北 了後，,"Tsū lī-khui  Tâi-pak  liáu-āu,"
,我就去南部做小生理，,"guá tō khì lâm-pōo tsò sió sing-lí,"
,最近你知影 黃 先生in無？,tsuè-kūn lí tsai-iánn  N̂g  --sian-sinn in --bô?
,毋知，,"M̄ tsai,"
,聽in講搬厝矣！,thiann in kóng puann-tshù --ah!
,玉環 ，,"Gio̍k-khuân ,"
,你免送矣，,"lí bián sàng --ah,"
,媽媽照顧予好較要緊，,"má-mah tsiàu-kòo hōo hó khah iàu-kín,"
,若有啥物消息緊寫批予我乎！,nā ū siánn-mih siau-sit kín siá phue hōo --guá --honnh!
,好啦，,"Hó --lah,"
,黃 太太，,"N̂g  thài-thài,"
,你提遐爾濟錢，,"lí the̍h hiah-nī tsuē tsînn,"
,我毋敢共你收。,guá m̄ kánn kā lí siu.
,毋好踮遮㧣來㧣去歹看！,M̄-hó tiàm tsia tu lâi tu khì pháinn-khuànn!
,緊入去才乖！,Kín ji̍p-khì tsiah kuai!
,黃 太太真多謝！,N̂g  thài-thài tsin to-siā!
,再見！,再見!
,再見！,再見!
,媽媽，,"Ma-ma,"
,媽媽。,ma-ma.
,按怎啦？,Án-tsuánn --lah?
,人欲歕雞胿啦！,Lâng beh pûn ke-kui --lah!
,啊！,Ah!
,你這个囡仔誠𠢕吵，,"Lí tsit ê gín-á tsiânn gâu tshá,"
,喂，,"eh,"
,雞胿按怎賣？,ke-kui án-nuá bē?
,Mh。,Mh.
,啊、,"Ah,"
,啊！,ah!
,你免驚、,"Lí bián kiann,"
,你免驚。,lí bián kiann.
,我的雞胿誠荏呢，,"Guá ê ke-kui tsiânn lám --neh,"
,喂，,"eh,"
,你共彼个查某囡仔買。,lí kā hit ê tsa-bóo gín-á bué.
,伊的乎，,"I ê --honnh,"
,大粒閣媠，,"tuā lia̍p koh suí,"
,閣俗閣勇呢！,koh sio̍k koh ióng --neh!
,嘿嘿嘿。,Heh heh heh.
,喔！,Ooh!
,臺北 車頭，,"Tâi-pak  tshia-thâu,"
,緊咧乎。,kín --eh --honnh.
,雞胿。,Ke-kui.
,媽媽、,"Ma-ma,"
,媽媽。,ma-ma.
,好啦、,"Hó --lah,"
,好啦！,hó --lah!
,喂，,"Eh,"
,雞胿一粒偌濟啊？,ke-kui tsi̍t lia̍p guā-tsē --ah?
,阿姆，,"A-ḿ,"
,一粒兩箍啦！,tsi̍t lia̍p nn̄g khoo --lah!
,媽媽，,"Má-mah,"
,弟弟嘛愛呢！,ti--tih mā ài --neh!
,阿伯，,"A-peh,"
,這二十箍。,tse lī-tsa̍p khoo.
,Mh？,Mh?
,啊你的錢提予我欲創啥貨？,Ah lí ê tsînn the̍h hōo guá beh tshòng siánn-hè?
,是我共你鬥賣，,"Sī guá kā lí tàu buē,"
,哪會是我的錢？,ná ē sī guá ê tsînn?
,Mh，,"Mh,"
,彼拄才咱有約束，,"he tú-tsiah lán ū iok-sok,"
,彼十粒是欲予你的呢！,he tsa̍p lia̍p sī beh hōo --lí --ê --neh!
,毋是啦！,M̄ sī --lah!
,拄才乎咱是講今仔日我共你鬥賣十粒啦。,Tú-tsiah --honnh lán sī kóng kin-á-li̍t guá kā lí tàu buē tsa̍p lia̍p --lah.
,是啊，,"Sī --ah,"
,予你賣十粒，,"hōo lí buē tsa̍p lia̍p,"
,彼句「予你」，,"hit kù “hōo lí”,"
,彼就是咱的約束嘛。,he tō sī lán ê iok-sok --mah.
,阿伯，,"A-peh,"
,你若欲按呢乎，,"lí nā beh án-ne --honnh,"
,自這馬起無愛佮你講話矣。,tsū tsit-má khí bô ài kah lí kóng-uē --ah.
,啊毋佮我講話是啥物範圍唅？,Ah m̄ kah guá kóng-uē sī siánn-mih huān-uî --hannh?
,喂 秀娟 ，,"Eh  Siù-kuan ,"
,誠實毋佮我講乎？,tsiânn-si̍t m̄ kah guá kóng --honnh?
,好，,"Hó,"
,欲抑毋？,beh a̍h m̄?
,若毋，,"Nā m̄,"
,欲予破。,beh hōo phuà.
,喂，,"Eh,"
,阿伯，,"a-peh,"
,毋好啦，,"m̄ hó --lah,"
,若破著愛加了兩箍矣。,nā phuà to̍h-ài ke liáu nn̄g khoo --ah.
,兩箍喔，,"Nn̄g khoo --ooh,"
,十粒嘛欲予破，,"tsa̍p lia̍p mā beh hōo phuà,"
,mh若無按照條件乎！,mh nā bô àn-tsiàu tiâu-kiānn --honnh!
,好啦！,Hó --lah!
,啥物條件？,Siánn-mih tiâu-kiānn?
,彼二十箍乎，,"He lī-tsa̍p khoo --honnh,"
,阿伯的本錢五箍，,"a-peh ê pún-tsînn gōo khoo,"
,啊阿伯趁五箍，,"ah a-peh thàn gōo khoo,"
,賰的十箍予你趁。,tshun--ê tsa̍p khoo hōo lí thàn.
,阿伯，,"A-peh,"
,按呢你就。,án-ne lí tō.
,照約束，,"Tsiàu iok-sok,"
,mh，,"mh,"
,若毋乎，,"nā m̄ --honnh,"
,是欲攏予破喔！,sī beh lóng hōo phuà --ooh!
,好啦！,Hó --lah!
,喔。,Ooh.
,阿伯多謝乎！,A-peh to-siā --honnh!
,按呢毋才有乖。,Án-ne m̄ tsiah ū kuai.
,啊你緊轉去讀書乎！,Ah lí kín tńg--khì tha̍k-tsir --honnh!
,啊阿伯閣來去賣乎。,Ah a-peh koh lâi-khì buē --honnh.
,好，,"Hó,"
,阿伯，,"a-peh,"
,再見 ！,再見 !
,啊啊，,"Ah ah,"
,你的肉粽。,lí ê bah-tsàng.
,喂！,Eh!
,肉粽啦、,"Bah-tsàng --lah,"
,你的肉粽！,lí ê bah-tsàng!
,哎唷，,"Aih-ioh,"
,我的雞胿啊！,guá ê ke-kui --ah!
,妹妹乖乖緊睏乎，,"Me-me kuai-kuai kín khùn --honnh,"
,緊睏乎，,"kín khùn --honnh,"
,乖一屑仔，,"kuai tsi̍t-sut-á,"
,緊睏緊睏，,"kín khùn kín khùn,"
,緊睏喔，,"kín khùn --ooh,"
,緊睏緊睏，,"kín khùn kín khùn,"
,妹妹緊睏。,me-me kín khùn.
,秀娟 。,Siù-kuan .
,阿姆，,"A-ḿ,"
,你哪會閣提菜來矣。,lí ná ē koh the̍h tshài lâi --ah.
,這一匙仔爾爾，,"Tse tsi̍t-sî-á niā-niā,"
,啊你猶欲寫字，,"ah lí iá beh siá-lī,"
,猶欲育小妹仔。,iá beh io sió-bē-á.
,來，,"Lâi,"
,阿姆抱。,a-ḿ phō.
,阿姆，,"A-ḿ,"
,你做工課才轉來，,"lí tsuè khang-khuè tsiah tńg-lâi,"
,真忝，,"tsin thiám,"
,免啦！,bián --lah!
,喂，,"Eh,"
,你咧講啥？,lí leh kóng siánn?
,阿姆是大人，,"A-ḿ sī tuā-lâng,"
,你是囡仔，,"lí sī gín-á,"
,無仝款。,bô kāng-khuán.
,來，,"Lâi,"
,敨落來乎。,tháu --lo̍h-lâi --honnh.
,毋好啦！,M̄ hó --lah!
,無要緊啦，,"Bô iàu-kín --lah,"
,喔，,"ooh,"
,毋通吼喔，,"m̄-thang háu --ooh,"
,喔喔惜惜惜！,ooh ooh sioh sioh sioh!
,哎唷，,"Aih-ioh,"
,啊哪會燒甲按呢，,"ah ná ē sio kah án-ne,"
,我先𤆬來去予先生看。,guá sing tshuā lâi khì hōo sian-sinn khuànn.
,唅？,Hannh?
,阮小妹發燒，,"Gún sió-muē huat-sio,"
,阿姆你小等一下。,a-ḿ lí sió tán --tsi̍t-ē.
,阿姆，,"A-ḿ,"
,我遮錢毋知有夠抑無？,guá tsia tsînn m̄ tsai ū-kàu a̍h bô?
,秀娟 ，,"Siù-kuan ,"
,錢的代誌你免煩惱，,"tsînn ê tāi-tsì lí bián huân-ló,"
,遮的錢收起來。,tsia-ê tsînn siu --khí-lâi.
,鴻文仔 、,"Hông-bûn--á ,"
,鴻文仔 、,"Hông-bûn--á ,"
,鴻文仔 ，,"Hông-bûn--á ,"
,你看⿰啥人轉來？,lí khuànn siáng tńg--lâi?
,爸爸！,Pá-pah!
,啊！,Ah!
,哪會無聽見你講欲轉來？,Ná ē bô thiann-kìnn lí kóng beh tńg--lâi?
,爸爸！,Pá-pah!
,啊唷，,"Ah ioh,"
,足佳哉的喔！,tsiok ka-tsài --ê --ooh!
,爸爸、,"Pá-pah,"
,爸爸，,"pá-pah,"
,妹妹。,me--meh.
,喔，,"Ooh,"
,恁妹妹、,"lín me--meh,"
,恁妹妹足乖的喔，,"lín me--meh tsiok kuai --ê --ooh,"
,我這久欲𤆬伊轉來去食牛奶啦！,guá tsit-kú beh tshuā i tńg--lâi khì tsia̍h gû-ni --lah!
,秀娟 啊，,"Siù-kuan  --ah,"
,啊恁爸爸轉來，,"ah lín pá-pah tńg--lâi,"
,毋就緊準備予伊歇睏。,m̄ tō kín tsún-pī hōo i hioh-khùn.
,弟弟，,"Ti--tih,"
,咱入來穿被。,lán li̍p--lâi tshng phē.
,好！,Hó!
,毋通講喔！,M̄-thang kóng --ooh!
,好！,Hó!
,秀娟 ，,"Siù-kuan ,"
,啥物代誌毋通講？,siánn-mih tāi-tsì m̄-thang kóng?
,無啦，,"Bô --lah,"
,爸爸你聽毋著啦。,pá-pah lí thiann m̄-tio̍h --lah.
,喂，,"Eh,"
,啊食一支薰啦！,ah tsia̍h tsi̍t ki hun --lah!
,我已經改薰矣。,Guán í-king kái hun --ah.
,喔？,Ooh?
,喔喔喔喔。,Ooh ooh ooh ooh.
,入來歇睏啦！,Li̍p--lâi hioh-khùn --lah!
,謼著，,"Hooh tio̍h,"
,先入去歇睏一下也好乎。,sing li̍p-khì hioh-khùn --tsi̍t-ē iā hó --honnh.
,秀娟 。,Siù-kuan .
,啊？,Ah?
,爸爸。,Pá-pah.
,九點外矣，,"Káu tiám guā --ah,"
,你揹書包欲去⿰佗位？,lí phāinn tsu-pau beh khì tueh?
,去同學in兜寫字。,Khì tông-o̍h in tau siá-lī.
,哪會遮暗才欲去？,Ná ē tsiah àm tsiah beh khì?
,伊日時仔去病院，,"I li̍t-sî--á khì pīnn-īnn,"
,暗時仔才有轉來，,"àm-sî--á tsiah ū tńg--lâi,"
,阮老師叫我幫助伊做習題。,gún lāu-su kiò guá pang-tsōo i tsò si̍p-tê.
,喔，,"Ooh,"
,你較早轉來咧喔！,lí khah-tsá tńg--lâi --eh --ooh!
,好，,"Hó,"
,爸爸 再見 ！,pá-pah  再見 !
,路暗暗，,"Lōo àm-àm,"
,毋好用走的啦。,m̄ hó iōng tsáu --ê --lah.
,好。,Hó.
,肉粽、,"Bah-tsàng,"
,肉粽、,"bah-tsàng,"
,肉粽、,"bah-tsàng,"
,肉粽。,bah-tsàng.
,自悲自嘆歹命人，,"Tsū pi tsū thàn pháinn-miā lâng,"
,爸母本來真疼痛，,"pē-bú pún-lâi tsin thiànn-thàng,"
,予我讀書幾若冬，,"hōo guá tha̍k-tsu kuí-lō tang,"
,卒業頭路無半項，,"tsut-gia̍p thâu-lōo bô puànn hāng,"
,暫時來賣燒肉粽，,"tsiām-sî lâi buē sio bah-tsàng,"
,燒肉粽啊燒肉粽，,"sio bah-tsàng --ah sio bah-tsàng,"
,賣燒肉粽。,buē sio bah-tsàng.
,欲做大來毋敢望，,"Beh tsuè tuā lâi m̄ kánn bāng,"
,欲做小來又無空，,"beh tsuè sió lâi iū bô khang,"
,更深風冷跤手凍，,"kinn tshim hong líng kha-tshiú tàng,"
,啥人知我的苦痛，,"siánn lâng tsai guá ê khóo-thàng,"
,環境迫我賣肉粽，,"khuân-kíng pik guá buē bah-tsàng,"
,燒肉粽啊燒肉粽，,"sio bah-tsàng --ah sio bah-tsàng,"
,賣燒肉粽。,buē sio bah-tsàng.
,人客，,"Lâng-kheh,"
,人客，,"lâng-kheh,"
,讚的啦，,"tsàn --ê --lah,"
,全少年的啦，,"tsuân siàu-liân --ê --lah,"
,無䆀啦，,"bô bái --lah,"
,讚的！,tsàn --ê!
,唉，,"Haih,"
,恁娘咧，,"lín niâ --leh,"
,規暗頭仔做無甲半个生理。,kui àm-thâu-á tsò bô kah puànn ê sing-lí.
,燒肉粽、,"Sio bah-tsàng,"
,燒肉粽。,sio bah-tsàng.
,肉粽。,Bah-tsàng.
,好，,"Hó,"
,來囉，,"lâi --looh,"
,先生，,"sian-sinn,"
,你欲買肉粽是毋？,lí beh bé bah-tsàng sī --m̄?
,肉粽一粒偌濟？,Bah-tsàng tsi̍t lia̍p guā-tsuē?
,兩箍佮三箍的啦！,Nn̄g khoo kah sann-khoo--ê --lah!
,三箍提一粒。,Sann khoo the̍h --tsi̍t-lia̍p.
,多謝乎。,To-siā --honnh.
,三箍的提十五粒！,Sann-khoo--ê the̍h --tsa̍p-gōo-lia̍p!
,好好好，,"Hó hó hó,"
,來喔！,lâi --ooh!
,小妹 。,小妹 .
,啊你算看覓一下唅乎。,Ah lí sǹg khuànn-māi --tsi̍t-ē --hannh --honnh.
,小妹 啊，,"小妹  --ah,"
,啊你按呢遮早就賣轉來矣！,ah lí án-ne tsiah tsá tō buē --tńg-lâi --ah!
,我若超過十一點轉去，,"Guá nā tshiau-kè tsa̍p-it tiám tńg--khì,"
,阮爸爸攏會問東問西。,gún pá-pah lóng ē mn̄g tang mn̄g sai.
,喔喔喔！,Ooh ooh ooh!
,啊我三箍的賣兩粒，,"Ah guá sann-khoo--ê buē nn̄g lia̍p,"
,兩箍的賣六粒啦！,nn̄g-khoo--ê buē la̍k lia̍p --lah!
,喂，,"Eh,"
,啊兩點外鐘久賣遮的乎按呢算上好的啦！,ah nn̄g tiám guā tsing kú buē tsia-ê --honnh án-ne sǹg siōng hó ê --lah!
,我想講先來去賣獎券。,Guá siūnn-kóng sing lâi-khì buē tsióng-kuàn.
,你若坐袂牢，,"Lí nā tsē buē tiâu,"
,罔做議量去賣嘛無要緊。,bóng tsuè gī-niū khì buē mā bô iàu-kín.
,賣獎券一日趁無二十箍，,"Bē tsióng-kuàn tsi̍t li̍t thàn bô lī-tsa̍p khoo,"
,你哪有遐濟錢來買牛奶來飼 秀珠 ，,"lí ná ū hiah tsē tsînn lâi bé gû-ni lâi tshī  Siù-tsu ,"
,遮爾細漢的囡仔是絕對袂用得受枵寒，,"tsiah-nī sè-hàn ê gín-á sī tsua̍t-tuì bē-īng-eh siū iau kuânn,"
,絕對袂用得。,tsua̍t-tuì bē-īng-eh.
,搖搖搖，,"Iô iô iô,"
,秀珠 毋通哭。,Siù-tsu  m̄-thang khàu.
,乖乖毋通哭乎，,"Kuai-kuai m̄-thang khàu --honnh,"
,秀珠 。,Siù-tsu .
,嘿，,"Heh,"
,志明 啊，,"Tsì-bîng  --ah,"
,啊十二點外矣，,"ah tsa̍p-lī tiám guā --ah,"
,你是欲去佗唅？,lí sī beh khì tó --hannh?
,就 秀珠 咧哭乎，,Tō  Siù-tsu  leh khàu --honnh.
,抱出來外口行行咧啦！,phō --tshut-lâi guā-kháu kiânn-kiânn--leh --lah!
,喔，,"Ooh,"
,嘿啊今仔日乎是阮彼个老朋友乎，,"heh ah kin-á-li̍t --honnh sī gún hit ê lāu pîng-iú --honnh,"
,in後生娶牽手，,"in hāu-sinn tshuā khan-tshiú,"
,我去予請喜酒，,"guá khì hōo tshiánn hí-tsiú,"
,啉一下足爽快，,"lim --tsi̍t-ē tsiok sóng-khuài,"
,哈哈哈。,ha ha ha.
,我看你一个查埔人呢，,"Guá khuànn lí tsi̍t ê tsa-poo-lâng --neh,"
,也欲𤆬食奶囡仔，,"iā beh tshuā tsia̍h ling gín-á,"
,也閣欲去外口趁錢，,"iā koh beh khì guā-kháu thàn-tsînn,"
,你應該閣娶一个才著。,lí ing-kai koh tshuā tsi̍t ê tsiah tio̍h.
,福來 兄，,"Hok-lâi  hiann,"
,你毋通講笑，,"lí m̄-thang kóng-tshiò,"
,啉酒佇咧緊入來睏。,lim-tsiú tī-teh kín li̍p--lâi khùn.
,行。,Kiânn.
,阮大箍的足𠢕食醋的，,"Gún tuā-khoo--ê tsiok gâu tsia̍h-tshòo ê,"
,伊一定會講我去歪哥，,"i it-tīng ē kóng guá khì uai-ko,"
,才會遮晏才轉來。,tsiah ē tsiah uànn tsiah tńg--lâi.
,袂啦！,Buē --lah!
,你看。,Lí khuànn.
,喂喂喂，,"Eh eh eh,"
,啊我才叫阮大箍的揀一个予你，,"ah guá tsiah kiò gún tuā-khoo--ê kíng tsi̍t ê hōo --lí,"
,一定足媠的呢乎。,it-tīng tsiok suí --ê --neh --honnh.
,趁 秀珠 睏去，,"Thàn  Siù-tsu  khùn--khì,"
,我抱伊入來睏乎。,guá phō i li̍p--lâi khùn --honnh.
,緊去睏。,Kín khì khùn.
,大箍 春仔 ，,"Tuā-khoo  Tshun--á ,"
,開門。,khui-mn̂g.
,嘿，,"Heh,"
,我就揀佗一型的查某予伊啊。,guá tō kíng tó tsi̍t hîng ê tsa-bóo hōo --i --ah.
,哼，,"Hngh,"
,燒酒若啉落去乎，,"sio-tsiú nā lim --lo̍h-khì --honnh,"
,閣想欲去揣查某喔！,koh siūnn-beh khì tshē tsa-bóo --ooh!
,Mh，,"Mh,"
,喔恁娘咧！,ooh lín niâ --leh!
,阮娘怎樣？,Guán niâ tsánn-iūnn?
,恁娘阮丈姆仔。,Lín niâ gún tiūnn-ḿ-á.
,人我是講欲揀一个查某予 志明 ，,"Lâng guá sī kóng beh kíng tsi̍t ê tsa-bóo hōo  Tsì-bîng ,"
,喂喂做。,eh eh tsò.
,你去死啦，,"Lí khì sí --lah,"
,免踮遐咧假鬼假怪啦！,bián tàm hia leh ké-kuí-ké-kuài --lah!
,志明 佇佗？,Tsì-bîng  tī tó?
,雞胿免歕啦！,Ke-kui bián pûn --lah!
,彼當然的喔，,He tong-liân --ê --ooh!
,我的雞胿攏嘛毋免用按呢，,"Guá ê kue-kui lóng mā m̄ bián iōng án-ni,"
,攏嘛按呢 n̋g、n̋g、n̋g、n̋g ，,"lóng mā án-ni  n̋g, n̋g, n̋g, n̋g ,"
,用灌風的。,iōng kuàn-hong --ê.
,啊你去死啦，,"Ah lí khì sí --lah,"
,猶毋緊去睏是毋！,iá m̄ kín khì khùn sī --m̄!
,睏，,"Khùn,"
,睏，,"khùn,"
,來睏喔。,lâi khùn --ooh.
,哎喲！,Ai-iō!
,喂啊唷，,"Eh ah ioh,"
,死人，,"sí-lâng,"
,peh起來啦，,"peh --khí-lâi --lah,"
,這箍敢若死人呢，,"tsit khoo kán-ná sí-lâng --neh,"
,拖袂行你無⿰看見，,"thua buē kiânn lí bô khuàinn,"
,起來啦！,khí-lâi --lah!
,人欲閣來啉。,Lâng beh koh lâi lim.
,欲閣啉，,"Beh koh lim,"
,啉你去死啦啉！,lim lí khì sí --lah lim!
,袂見笑講欲招人睏，,"Bē kiàn-siàu kóng beh tsio lâng khùn,"
,哎喲喂啊！,ai-iō-uê --ah!
,喂，,"Ueh,"
,今是好矣未啦？,tann sī hó --ah bē --lah?
,喔，,"Ooh,"
,今仔日天氣袂䆀喔！,kin-á-li̍t thinn-khì buē-bái --ooh!
,唉唷。,Haih ioh.
,來矣啦！,Lâi --ah --lah!
,緊來！,Kín lâi!
,啊你是咧狂啥，,"Ah lí sī teh kông siánn,"
,哪有這跤紙箱仔？,ná ū tsit kha tsuá-siunn-á?
,箱仔內面，,"Siunn-á lāi-bīn,"
,有一个囡仔佇咧。,ū tsi̍t ê gín-á tī--leh.
,啥物，,"Siánn-mih,"
,囡仔？,gín-á?
,天賜予咱的啦！,Thinn sù hōo lán ê --lah!
,哎喲，,"Ai-iō,"
,你看，,"lí khuànn,"
,遮古錐啦，,"tsiah kóo-tsui --lah,"
,閣敢若佇咧笑啦！,koh kán-ná tī-leh tshiò --lah!
,喔喔喔，,"Ooh ooh ooh,"
,抱予好，,"phō hōo hó,"
,抱予好喔，,"phō hōo hó --ooh,"
,緊入來！,kín li̍p--lâi!
,一定是佛祖，,"It-tīng sī Hu̍t-tsóo,"
,啊可憐咱兩个食甲遮老矣，,"ah khó-liân lán nn̄g ê tsia̍h kah tsiah lāu --ah,"
,啊無半个囝啦乎！,ah bô puànn ê kiánn --lah --honnh!
,惜惜。,Sioh sioh.
,喂啊毋都看外口有人佇咧無？,Eh ah m̄ to khuànn guā-kháu ū lâng tī-leh --bô?
,通好提幾千銀仔予人。,Thang hó the̍h kuí tshing gûn-á hōo --lâng.
,啊毋知走佗去矣？,Ah m̄ tsai tsáu tó khì --ah?
,欲佗位揣啦？,Beh tó-uī tshuē --lah?
,緊入來！,Kín li̍p--lâi!
,哎喲，,"Ai-iō,"
,古錐甲。,kóo-tsui kah.
,爸爸、,"Pá-pah,"
,爸爸、,"pá-pah,"
,爸爸！,pá-pah!
,鴻文 啊、,"Hông-bûn  --ah,"
,鴻文 ，,"Hông-bûn ,"
,緊咧啦，,"Kín --eh --lah,"
,爸爸佮妹妹無佇咧，,"pá-pah kah me--meh bô tī--leh,"
,緊起來啦、,"kín khí-lâi --lah,"
,緊起來啦！,kín khí-lâi --lah!
,欲創啥物啦，,"Beh tshòng siánn-mih --lah,"
,愛睏甲。,ài khùn kah.
,爸爸佮妹妹無佇咧矣，,"Pá-pah kah me--meh bô tī--leh --ah,"
,咱緊來揣啦！,lán kín lâi tshē --lah!
,姊姊，,"Tsé-tsé,"
,欲創啥物啦！,beh tshòng siánn-mih --lah!
,來去看爸爸佮妹妹，,"Lâi-khì khuànn pá-pah kah me--meh,"
,去佗位啦！,khì tó-uī --lah!
,好啦！,Hó --lah!
,啊，,"Ah,"
,爸爸，,"pá-pah,"
,妹妹咧？,me--meh --leh?
,恁妹妹。,Lín me--meh.
,爸爸，,"Pá-pah,"
,妹妹去佗位矣？,me--meh khì tó-uī --ah?
,是毋是抱去予隔壁阿姆仔育？,Sī m̄ sī phō khì hōo keh-piah a-ḿ--á io?
,毋是啦，,"M̄ sī --lah,"
,是恁 新莊 彼个阿姑，,"sī lín  Sin-tsng  hit ê a-koo,"
,來來來抱。,lâi lâi lâi phō.
,阿姑抱伊去創啥物啦？,A-koo phō i khì tshòng sím-mih --lah?
,是啦。,Sī --lah.
,拄才來抱去，,"Tú-tsiah lâi phō khì,"
,爸爸拄才送in轉去爾爾。,pá-pah tú-tsiah sàng in tńg--khì niā-niā.
,爸爸，,"Pá-pah,"
,你⿰共人騙！,lí ka̋ng phiàn!
,爸爸無騙恁啦！,Pá-pah bô phiàn --lín --lah!
,好，,Hó!
,我欲來揣阿姑，,"Guá beh lâi tshuē a-koo,"
,將妹妹抱轉來。,tsiong me--meh phō --tńg-lâi.
,呃，,"Eh,"
,秀娟 、,"Siù-kuan ,"
,秀娟 ，,"Siù-kuan ,"
,你知影，,"lí tsai-iánn,"
,爸爸、,"pá-pah,"
,爸爸是不得已的啦！,pá-pah sī put-tik-í --ê --lah!
,秀娟 ，,"Siù-kuan ,"
,你聽爸爸講，,"lí thiann pá-pah kóng,"
,爸爸是不忍心將妹妹予人，,"pá-pah sī put lím-sim tsiong me--meh hōo --lâng,"
,但是呢無按呢做，,"tān-sī --neh bô án-ne tsuè,"
,妹妹無牛奶粉通食，,"me--meh bô gû-ling-hún thang tsia̍h,"
,伊的身體閣毋好佇咧，,"i ê sin-thé koh m̄ hó tī--leh,"
,啊若無錢通共醫，,"ah nā bô tsînn thang kā i,"
,盍飼甲大漢？,khah tshī kah tuā-hàn?
,爸爸，,"Pá-pah,"
,我知，,"guá tsai,"
,一定是將妹妹抱去予人做新婦仔，,"it-tīng sī tsiong me--meh phō khì hōo lâng tsuè sin-pū-á,"
,人隔壁 真真 ，,"lâng keh-piah  Tsin-tsin ,"
,伊嘛是新婦仔，,"i mā sī sin-pū-á,"
,伊每日攏予伊媽媽拍，,"i muí li̍t lóng hōo i má-mah phah,"
,爸爸，,"pá-pah,"
,妹妹會予人拍，,"me--meh ē hōo lâng phah,"
,爸爸，,"pá-pah,"
,自今仔日起，,"tsū kin-á-li̍t khí,"
,我無愛去讀書，,"guá bô ài khì tha̍k-tsu,"
,欲趁錢，,"beh thàn-tsînn,"
,買牛奶粉予妹妹食，,"bé gû-ling-hún hōo me--meh tsia̍h,"
,好毋？,hó --m̄?
,爸爸，,"Pá-pah,"
,拜託你將妹妹𤆬轉來啦，,"pài-thok lí tsiong me--meh tshuā --tńg-lâi --lah,"
,乎？,honnh?
,爸爸、,"Pá-pah,"
,爸爸，,"pá-pah,"
,我也欲佮姊姊仝款，,"guá ā beh kah tsé-tsé kāng-khuán,"
,無愛去讀書，,"bô ài khì tha̍k-tsu,"
,欲來練做皮鞋，,"beh lâi liān tsò phê-uê,"
,趁錢，,"thàn-tsînn,"
,買牛奶予妹妹食，,"bué gû-ling hōo me--meh tsia̍h,"
,爸爸，,"pá-pah,"
,好無啦？,hó --bô --lah?
,爸爸，,"Pá-pah,"
,無我予你賣啦，,"bô guá hōo lí buē --lah,"
,換妹妹轉來，,"uānn me--meh tńg--lâi,"
,好毋？,hó --m̄?
,弟弟！,Ti--tih!
,姊姊！,Tsé-tsé!
,秀娟 、,"Siù-kuan ,"
,鴻文 ，,"Hông-bûn ,"
,爸爸對不住恁。,pá-pah tuì-put-tsū --lín.
,阿姆，,"A-ḿ,"
,拜託你共阮爸爸講，,"pài-thok lí kā gún pá-pah kóng,"
,叫伊毋通將阮小妹抱去予人做新婦啦，,"kiò i m̄-thang tsiong gún sió-mē phō khì hōo lâng tsuè sin-pū --lah,"
,乎？,honnh?
,我真無路用，,"Guá tsin bô-lōo-īng,"
,我真見笑。,guá tsin kiàn-siàu.
,志明 ，,"Tsì-bîng ,"
,我想，,"guá siūnn,"
,你猶著將 秀珠 抱轉來。,lí iá tio̍h tsiong  Siù-tsu  phō --tńg-lâi.
,好，,"Hó,"
,我這馬共伊抱轉來。,guá tsit-má kā i phō --tńg-lâi.
,爸爸！,Pá-pah!
,恁兩个踮遮等爸爸，,"Lín nn̄g ê tàm tsia tán pá-pah,"
,爸爸隨轉來乎！,pá-pah suî tńg--lâi --honnh!
,弟弟，,"Ti--tih,"
,有人出來矣！,ū lâng tshut--lâi --ah!
,Mh！,Mh!
,欲揣啥？,Beh tshē --siánn?
,我想欲揣恁頭家。,Guá siūnn beh tshē lín thâu-ke.
,喔！,Ooh!
,請入來！,Tshiánn li̍p--lâi!
,多謝。,To-siā.
,姊姊，,"Tsé-tsé,"
,人in毋知欲還咱無？,lâng in m̄ tsai beh hâinn --lán --bô?
,我嘛毋知影。,Guá mā m̄ tsai-iánn.
,頭家，,"Thâu-ke,"
,有人欲揣你。,ū lâng beh tshē --lí.
,請坐啦、,"Tshiánn tsuē --lah,"
,請坐。,tshiánn tsuē.
,我、,"Guá,"
,我是，,"guá sī,"
,彼个囡仔的老爸。,hit ê gín-á ê lāu-pē.
,免客氣，,"Bián kheh-khì,"
,請遐坐。,tshiánn hia tsuē.
,老先生，,"Lāu sian-sinn,"
,真不住，,"tsin put-tsū,"
,我想欲。,guá siūnn beh.
,哈哈哈，,"Ha ha ha,"
,看是欠用偌濟錢，,"khuànn sī khiàm īng guā-tsē tsînn,"
,做你講，,"tsuè lí kóng,"
,毋免客氣。,m̄-bián kheh-khì.
,先生，,"Sian-sinn,"
,請你毋通誤會，,"tshiánn lí m̄-thang gōo-huē,"
,我是欲𤆬這个囡仔轉來。,guá sī beh tshuā tsit ê gín-á tńg--lâi.
,Mh，,"Mh,"
,你敢毋是毋挃？,lí kám m̄ sī m̄-ti̍h?
,才將彼个囡仔放咧阮門口。,Tsiah tsiong hit ê gín-á pàng leh gún mn̂g-kháu.
,是我一時想無夠。,Sī guá tsi̍t-sî siūnn bô-kàu.
,你若是有啥物困難，,"Lí nā-sī ū siánn-mih khùn-lân,"
,阮一定會共你鬥相共。,gún it-tīng ē kā lí tàu-sann-kāng.
,啊若是囡仔的代誌，,"Ah nā-sī gín-á ê tāi-tsì,"
,請你放心，,"tshiánn lí hòng-sim,"
,阮一定會好好共伊扶養，,"gún it-tīng ē hó-hó kā i hû-ióng,"
,當做阮親生的囝。,tòng-tsò gún tshin-sinn ê kiánn.
,本來，,"Pún-lâi,"
,我也按呢想，,"guá iā án-ne siūnn,"
,猶毋過。,iah-m̄-koh.
,阮拄好無囡仔，,"Gún tú-hó bô gín-á,"
,將來攏嘛是這个囡仔的。,tsiong-lâi lóng mā sī tsit ê gín-á ê.
,先生，,"Sian-sinn,"
,可能這个囡仔佮阮是有緣。,khó-lîng tsit ê gín-á kah gún sī ū-iân.
,你看，,"Lí khuànn,"
,一絲仔都無生份講。,tsi̍t-si-á to bô sinn-hūn kóng.
,阿姆，,"A-ḿ,"
,伊是阮小妹，,"i sī gún sió-bē,"
,阮欲抱轉來！,gún beh phō --tńg-lâi!
,姊姊咱較緊走，,"Tsé-tsé lán khah kín tsáu,"
,無咱妹妹會予in𤆬去做新婦仔。,bô lán me--meh ē hōo in tshuā khì tsò sin-pū-á.
,秀娟 ！,Siù-kuan !
,爸爸，,"Pá-pah,"
,你人若𤺪，,"lí lâng nā siān,"
,先轉去歇睏。,sing tńg-khì hioh-khùn.
,爸爸袂啦。,Pá-pah buē --lah.
,啊你，,"Ah lí,"
,你寫好未？,lí siá hó --buē?
,好矣！,Hó --ah!
,爸爸我欲來去矣！,pá-pah guá beh lâi-khì --ah!
,再見 ！,再見 !
,福來 伯仔！,Hok-lâi  peh--á!
,Mh？,Mh?
,嘿，,"Heh,"
,鴻文 啊！,Hông-bûn  --ah!
,啊你欲去擦皮鞋矣喔？,Ah lí beh khì tshat phê-uê --ah --ooh?
,Mh！,Mh!
,喔，,"Ooh,"
,啊盡量都毋通佮人搶生理，,"ah tsīn-liōng too m̄-thang kah lâng tshiúnn sing-lí,"
,按呢才袂佮人冤家乎！,án-ne tsiah buē kah lâng uan-ke --honnh!
,我知影啦！,Guá tsai-iánn --lah!
,姊姊 再見 ！,Tsé-tsé  再見 !
,再見 ！,再見 !
,共恁買雞胿。,Kā lín bé kue-kui.
,喔？,Ooh?
,喔喔！,Ooh ooh!
,若欲，,"Nā beh,"
,佮姊姊買。,kah tsé-tsé bué.
,妹妹多謝乎！,Me--meh to-siā --honnh!
,呃，,"Eh,"
,秀娟 ，,"Siù-kuan ,"
,啊你踮咧遮賣，,"a lí tiàm leh tsia buē,"
,阿伯⿰來去踅踅咧才閣來，,"a-peh la̋i se̍h-se̍h--eh tsiah koh lâi,"
,乎！,honnh!
,好！,Hó!
,再見 ！,再見 !
,再見 ！,再見 !
,福來仔 兄！,Hok-lâi-á  hiann!
,喔，,"Ooh,"
,啊今仔日生理好無？,ah kin-á-li̍t sing-lí hó --bô?
,賣十外張矣啦！,Buē tsa̍p-guā tiunn --ah --lah!
,喔喔喔。,Ooh ooh ooh.
,愛國獎券請你買一張。,Ài-kok tsióng-kuàn tshiánn lí bué --tsi̍t-tiunn.
,呃！,Eh!
,啊你都 黃 先生啊。,Ah lí to  N̂g  --sian-sinn --ah.
,啊哈哈，,"Ah ha ha,"
,啊你退院矣？,ah lí thuè-īnn --ah?
,Hannh --nooh，,"Ha --nooh,"
,猶未啥夠偌完全啦！,á-buē siánn kàu guā uân-tsuân --lah!
,喔。,Ooh.
,啊你咧賣獎券呢？,Ah lí teh bē tsióng-kuàn --nih?
,啊都粗重的工課無辦法，,"Ah to tshoo-tāng ê khang-khè bô pān-huat,"
,暫時罔度啦！,tsiām-sî bóng tōo --lah!
,喔，,"Ooh,"
,啊一日有通趁五、六十箍仔無？,"ah tsi̍t li̍t ū thang thàn --gōo, la̍k-tsa̍p khoo á --bô?"
,啊煞有！,A suah ū!
,平均一工出二、三十箍啦！,"Pîng-kun tsi̍t kang tshut jī, sann-tsa̍p khoo --lah!"
,啊，,"Ah,"
,按呢嘛袂生活得！,án-ne mā buē sing-ua̍h --eh!
,呃，,"Eh,"
,抑無，,"ia̍h-bô,"
,你袂暗時來共我賣燒肉粽？,lí buē àm-sî lâi kā guá buē sio bah-tsàng?
,一日嘛通趁五六十箍銀仔！,Tsi̍t li̍t mā thang thàn gōo la̍k-tsa̍p khoo gûn--á!
,按呢毋才會用得！,Án-ne m̄ tsiah ē-īng-eh!
,賣肉粽？,Buē bah-tsàng?
,Hannh --nooh.,Hannh --nooh.
,肉粽喔、,"Bah-tsàng --ooh,"
,燒肉粽、,"sio bah-tsàng,"
,肉粽、,"bah-tsàng,"
,肉粽喔、,"bah-tsàng --ooh,"
,肉粽、,"bah-tsàng,"
,肉粽、,"bah-tsàng,"
,肉粽！,bah-tsàng!
,啊你⿰下昏暗哪會賣遮暗呢？,Iah lí i̋ng-àm ná ē bē tsiah àm --neh?
,阮爸爸講，,"Gún pá-pah kóng,"
,已經有頭路矣，,"í-king ū thâu-lōo --ah,"
,呃啥物去共人顧倉庫的，,"eh siánn-mih khì kā lâng kòo-tshng-khòo--ê,"
,呃，,"eh,"
,講乎著愛到天光咧，,"kóng --honnh tio̍h-ài kàu thinn-kng --leh,"
,所以我才會用得賣遐晏的。,sóo-í guá tsiah ē-īng-eh bē hiah uànn ê.
,喔！,Ooh!
,是按呢喔！,Sī án-ni --ooh!
,擦較金的乎！,Tshat khah kim --ê --honnh!
,好啦！,Hó --lah!
,人客，,"Lâng-kheh,"
,欲挃啥貨？,beh ti̍h siánn-hè?
,小等咧，,"Sió-tán --eh,"
,猶有人欲來。,iá ū lâng beh lâi.
,喔。,Ooh.
,喔，,"Ooh,"
,來坐啦！,lâi tsē --lah!
,Mh！,Mh!
,先生，,"Sian-sinn,"
,啊你的鞋！,ah lí ê ê!
,八塊雞。,Pueh tè kue.
,揣你真久矣！,Tshē lí tsin kú --ah!
,小馬 ，,"Sió-má ,"
,較客氣的！,khah kheh-khì --ê!
,遮是公眾所在。,Tsia sī kong-tsìng sóo-tsāi.
,哼，,"Hngh,"
,我已經對你真客氣矣！,guá í-king tuì lí tsin kheh-khì --ah!
,冒險的代誌我咧做，,"Mōo-hiám ê tāi-tsì guá leh tsuè,"
,享受的是你。,hiáng-siū ê sī lí.
,今仔日，,"kin-á-li̍t,"
,若無講予好勢咧，,"nā-bô kóng hōo hó-sè --leh,"
,等咧咱來歹面相看！,tán --leh lán lâi pháinn-bīn sio khuànn!
,哼，,"Hngh,"
,以前的 小馬 無一定有夠看，,"í-tsîng ê  Sió-má  bô it-tīng ū-kàu khuànn,"
,但是這陣，,"tān-sī tsit-tsūn,"
,閣五个來，,"koh gōo ê lâi,"
,猶真拚咧！,iah tsin piànn --leh!
,按呢有夠看無！,Án-ne ū-kàu khuànn --bô!
,按呢有夠看無！,Án-ne ū-kàu khuànn --bô!
,嘿嘿嘿，,"Heh heh heh,"
,怎樣，,"tsáinn-iūnn,"
,哼！,hngh!
,啊好好好，,"Ah hó hó hó,"
,共我會記得。,kā guá ē-kì--eh.
,哈哈。,Ha ha.
,你按呢恬恬放伊去？,Lí án-ne tiām-tiām pàng i khì?
,行！,Kiânn!
,莫受氣啦!,Mài siūnn-khì --lah!
,小妹 ？,小妹 ?
,歹查某、,"Pháinn tsa-bóo,"
,歹查某、,"pháinn tsa-bóo,"
,歹查某、,"pháinn tsa-bóo,"
,歹查某、,"pháinn tsa-bóo,"
,歹查某...,pháinn tsa-bóo...
,你是按怎啦？,Lí sī án-nuá --lah?
,歹查某、,"Pháinn tsa-bóo,"
,歹查某、,"pháinn tsa-bóo,"
,歹查某、,"pháinn tsa-bóo,"
,歹查某、,"pháinn tsa-bóo,"
,歹查某...,pháinn tsa-bóo...
,莫按呢啦！,Mài án-ne --lah!
,小弟 ，,"小弟 ,"
,你哪會按呢啦？,lí ná ē án-ne --lah?
,你無人教示的死囡仔。,Lí bô lâng kà-sī ê sí-gín-á.
,歹查某、,"Pháinn tsa-bóo,"
,歹查某、,"pháinn tsa-bóo,"
,歹查某、,"pháinn tsa-bóo,"
,歹查某、,"pháinn tsa-bóo,"
,歹查某...,pháinn tsa-bóo...
,呃？,Eh?
,喂你敢毋是 鴻文 ？,Eh lí kám m̄ sī  Hông-bûn ?
,是啦！,Sī --lah!
,我 鴻文 啦！,Guá  Hông-bûn  --lah!
,你佮彼个歹查某鬥陣，,"Lí kah hit ê pháinn tsa-bóo tàu-tīn,"
,你嘛是歹查某。,lí mā sī pháinn tsa-bóo.
,走啦！,Tsáu --lah!
,喂，,"Eh,"
,鴻文 ！,Hông-bûn !
,伊踮遮附近擦皮鞋？,I tiàm tsia hù-kīn tshat phuê-ê?
,好，,"Hó,"
,我每日來等伊，,"guá muí-ji̍t lâi tán --i,"
,看in兜是蹛佇佗位？,khuànn in tau sī tuà tī tó-uī?
,燒肉粽，,"Sio bah-tsàng,"
,肉粽、,"bah-tsàng,"
,肉粽、,"bah-tsàng,"
,肉粽。,bah-tsàng.
,Mh？,Mh?
,小猴 到⿰這陣哪會猶未來？,Sió-kâu  kàu tsín ná ē iáu-buē lâi?
,毋知影咧創啥魍？,M̄ tsai-iánn leh tshòng siánn báng?
,燒肉粽。,Sio bah-tsàng.
,小妹，,小妹，
,來 。,來 .
,好！,Hó!
,三粒予我。,Sann lia̍p hōo --guá.
,好。,Hó.
,先生，,"Sian-sinn,"
,今仔日你哪會佇咧遮？,Kin-á-li̍t lí ná ē tī-leh tsia?
,我去遐看你無，,"Guá khì hia khuànn lí bô,"
,想講你今仔日無出來咧。,siūnn-kóng lí kin-á-li̍t bô tshut-lâi --leh.
,哈哈，,"Ha ha,"
,來，,"lâi,"
,免找。,bián tsāu.
,多謝乎！,To-siā --honnh!
,大的。,Tuā--ê.
,Mh？,Mh?
,大的。,Tuā--ê.
,啥款？,Siánn-khuán?
,我探聽著矣，,"Guá thàm-thiann tio̍h --ah,"
,彼隻查某愛兩點外才會來。,hit tsiah tsa-bóo ài nn̄g tiám-guā tsiah ē lâi.
,好！,Hó!
,咱三點才來去。,Lán sann tiám tsiah lâi-khì.
,喔，,"Ooh,"
,好！,hó!
,杯仔有紮來無？,Pue-á ū tsah lâi --bô?
,Mh！,Mh!
,小馬 、,"Sió-má ,"
,小馬 ！,Sió-má !
,啊、,"Ah,"
,啊！,ah!
,彼隻猴揣攏無。,Hit tsiah kâu tshuē lóng bô.
,啊！,Ah!
,珠仔 也有奶母喔？,Tsu--á  ā ū ni-bú --ooh?
,啊毋猶未搬來遮以前啦。,Ah m̄ iáu-buē puann lâi tsia í-tsîng --lah.
,你佮in有熟無？,Lí kah in ū si̍k --bô?
,乎，,"Honnh,"
,彼熟甲敢若家己的人咧，,"he si̍k kah kánn-ná ka-tī ê lâng --leh,"
,啊是怎樣是毋？,ah sī tsáinn-iūnn sī --m̄?
,我欲共你講的代誌暫時莫予in知影乎。,Guá beh kā lí kóng ê tāi-tsì tsiām-sî mài hōo in tsai-iánn --honnh.
,好啦！,Hó --lah!
,我共你守祕密，,"Guá kā lí siú pì-bi̍t,"
,來，,"lâi,"
,⿰來去內面講。,la̋i lāi-bīn kóng.
,好！,Hó!
,聽彼厝邊一位 阿春 姨仔咧講，,"Thiann he tshù-pinn tsi̍t uī  A-tshun  î--á leh kóng,"
,黃 先生受傷了後，,"N̂g  --sian-sinn siū-siong liáu-āu,"
,厝內生活真艱苦，,"tshù-lāi sing-ua̍h tsin kan-khóo,"
,鴻文 佮 秀娟 兩个出去鬥有錢，,"Hông-bûn  kah  Siù-kuan  nn̄g ê tshut-khì tàu ū tsînn,"
,轉來飼in妹妹 秀珠 。,tńg--lâi tshī in me--meh  Siù-tsu .
,肉粽。,Bah-tsàng.
,今予我搪著矣乎！,Tann hōo guá tn̄g--tio̍h --ah --honnh!
,你今仔日插翅也飛無路矣！,Lí kin-á-li̍t tshah tshì iā pue bô lōo --ah!
,啥物，,"Siánn-mih,"
,你有人是毋？,lí ū lâng sī --m̄?
,上蓋好，,"Siōng-kài hó,"
,拍！,phah!
,啥物人？,Sánn-mih-lâng?
,欲找一箍。,Beh tsāu tsi̍t khoo.
,多謝乎！,To-siā --honnh!
,燒肉粽、,"Sio bah-tsàng,"
,燒肉粽、,"sio bah-tsàng,"
,燒肉粽。,sio bah-tsàng.
,秀 。,Siù .
,燒肉粽，,"Sio bah-tsàng,"
,欲買肉粽是毋？,beh bé bah-tsàng sī --m̄?
,啊！,"Ah,"
,爸、,"pa,"
,爸爸。,pá-pah.
,秀娟 。,Siù-kuan .
,爸爸。,Pá-pah.
,秀娟 。,Siù-kuan .
,爸爸、,"Pá-pah,"
,爸爸。,pá-pah.
,爸爸對不住你，,"Pá-pah tuì-put-tsū --lí,"
,爸爸對不住你，,"pá-pah tuì-put-tsū --lí,"
,秀娟 。,Siù-kuan .
,爸、,"Pah,"
,爸。,pah.
,雨若停，,"Hōo nā thîng,"
,咱才轉來去。,lán tsiah tńg--lâi-khì.
,Mh。,Mh.
,爸爸，,"Pá-pah,"
,我問你一句話好毋？,guá mn̄g lí tsi̍t kù uē hó --m̄?
,媽媽是毋是歹查某？,Má-mah sī m̄ sī pháinn tsa-bóo?
,你共我講啦乎？,Lí kā guá kóng --lah --honnh?
,秀娟 ，,"Siù-kuan ,"
,我知影你這句話自恁媽媽離開彼一日就留到這馬，,"guá tsai-iánn lí tsit kù uē tsū lín má-mah lī-khui hit tsi̍t li̍t tō lâu kàu tsit-má,"
,毋敢問爸爸，,"m̄ kánn mn̄g pá-pah,"
,著毋？,tio̍h --m̄?
,有一日爸爸一定會共你講。,Ū tsi̍t li̍t pá-pah it-tīng ē kā lí kóng.
,秀娟 ，,"Siù-kuan ,"
,這个你會認得袂？,tsit ê lí ē-līn-eh --bē?
,Mh，,"Mh,"
,啊！,ah!
,你是阮奶母的查某囝，,"Lí sī gún ni-bú ê tsa-bóo-kiánn,"
,姊姊，,"tse--tseh,"
,阮奶母咧？,gún ni-bú --leh?
,阮媽媽拄仔破病佇咧。,Gún má-mah tú-á phuà-pīnn tī--leh.
,姊姊，,"Tse--tseh,"
,入來內面坐啦！,li̍p--lâi lāi-bīn tsē --lah!
,遮坐啦！,Tsia tsē --lah!
,好，,"Hó,"
,秀娟 ，,"Siù-kuan ,"
,這牛奶粉予恁妹妹食，,"tse gû-ling-hún hōo lín me--meh tsia̍h,"
,這內面有你的衫閣佮恁弟弟妹妹攏有。,tse lāi-bīn ū lí ê sann koh kah lín ti--tih me--meh lóng ū.
,阿姆，,"A-ḿ,"
,這。,tse.
,共收起來袂要緊。,Kā siu --khí-lâi bē iàu-kín.
,毋過阮爸爸。,M̄-koh gún pá-pah.
,恁爸爸若問我才共伊講，,"Lín pá-pah nā mn̄g guá tsiah kā i kóng,"
,緊，,"kín,"
,緊去共收起來乎。,kín khì kā siu --khí-lâi --honnh.
,敢無要緊？,Kám bô iàu-kín?
,戇囡仔咧，,"Gōng gín-á --leh,"
,阿姆的話敢袂相信的是毋？,a-ḿ ê uē kám buē siong-sìn --ê sī --m̄?
,雨來囉！,Hōo lâi --looh!
,雨來矣，,"Hōo lâi --ah,"
,我欲趕緊轉來收衫。,guá beh kuánn-kín tńg--lâi siu sann.
,喔，,"Ooh,"
,我嘛緊轉來，,"guá mā kín tńg--lâi,"
,再見 乎。,再見  --honnh.
,謝謝 乎！,謝謝  --honnh!
,妹妹有牛奶矣，,"Me--meh ū gû-ling --ah,"
,有牛奶通好食矣，,"ū gû-ling thang hó tsia̍h --ah,"
,遮爾濟。,tsiah-nī tsuē.
,報告組長，,"Pò-kò tsoo-tiúnn,"
,秋滿 未死以前有佮伊同居佇咧。,Tshiu-buán  buē sí í-tsîng ū kah i tông-ki tī--leh.
,害矣啦！,Hāi --ah --lah!
,緊去分局的看 志明 。,Kín khì hun-kio̍k --ê khuànn  Tsì-bîng .
,是怎樣啦？,Sī tsánn-iūnn --lah?
,啊就警察叫伊去，,"Ah tō kíng-tshat kiò i khì,"
,到拄仔猶未轉來。,kàu tú-á á-buē tńg--lâi.
,啊！,Ah!
,按呢我來去。,Án-ne guá lâi-khì.
,喂喂！,Eh eh!
,啊我來去奶母遐。,Ah guá lâi-khì ni-bú hia.
,喔！,Ooh!
,阿伯。,A-peh.
,來，,"Lâi,"
,秀娟 ，,"Siù-kuan ,"
,緊來去派出所看恁爸爸。,kín lâi-khì phài-tshut-sóo khuànn lín pá-pah.
,唅？,Hannh?
,阮爸爸？,Gún pá-pah?
,到今仔日我才知影原來是 秋滿 串通 小馬 來陷害我的太太。,Kàu kin-á-li̍t guá tsiah tsai-iánn guân-lâi sī  Tshiu-buán  tshuàn-thong  Sió-má  lâi hām-hāi guá ê thài-thài.
,隊長先生，,"Tuī-tiúnn sian-sinn,"
,真多謝，,"tsin to-siā,"
,這回若毋是 小馬 來犯案，,"tsit huê nā m̄ sī  Sió-má  lâi huān-àn,"
,可能我一生就會誤會阮太太不守婦道。,khó-lîng guá it-sing tō ē gōo-huē gún thài-thài put siú hū-tō.
,爸爸。,Pá-pah.
,爸爸是無代誌來做證人的。,Pá-pah sī bô tāi-tsì lâi tsuè tsìng-lîn --ê.
,秀娟 ，,"Siù-kuan ,"
,咱緊來揣媽媽轉來。,lán kín lâi tshē má-mah tńg--lâi.
,爸爸，,"Pá-pah,"
,誠實欲揣媽媽轉來喔！,tsiânn-si̍t beh tshē má-mah tńg--lâi --ooh!
,嘿！,Heh!
,爸爸，,"Pá-pah,"
,我足歡喜的。,guá tsiok huann-hí --ê.
,阿伯，,"A-peh,"
,我足歡喜的。,guá tsiok huann-hí --ê.
,我嘛誠歡喜，,"Guá mā tsiânn huann-hí,"
,嘿嘿嘿嘿嘿。,heh heh heh heh heh.
,這回受各位的幫忙，,"Tsit huê siū kok-uī ê pang-bâng,"
,實在真多謝。,si̍t-tsāi tsin to-siā.
,哈哈，,"Ha ha,"
,緊去揣你的太太轉來團圓。,kín khì tshuē lí ê thài-thài tńg--lâi thuân-uân.
,阿春的 、,"A-tshun--ê ,"
,阿春的 啊。,A-tshun--ê  --ah.
,阮彼死人謼喝甲大細聲啦，,"Guán he sí-lâng --hooh huah kah tuā-sè siann --lah,"
,毋知發生啥物代誌無？,m̄ tsai huat-sing siánn-mih tāi-tsì --bô?
,我來看覓咧！,Guá lâi khuànn-māi --leh!
,緊咧喔！,Kín --leh --ooh!
,志明 轉來囉！,Tsì-bîng  tńg--lâi --looh!
,去啦！,Khì --lah!
,嘿嘿，,"Heh heh,"
,啊？,ah?
,唅，,"Hannh,"
,轉來矣？,tńg--lâi --ah?
,媽媽！,Má-mah!
,秀娟 。,Siù-kuan .
,媽媽。,Má-mah.
,秀娟 。,Siù-kuan .
,媽媽、,"Má-mah,"
,媽媽。,má-mah.
,秀娟 。,Siù-kuan .
,媽媽。,má-mah.
,多謝！,To-siā!
,爸爸、,"Pá-pah,"
,爸爸，,"pá-pah,"
,我揣你攏無呢！,guá tshē lí lóng bô --neh!
,妹妹的偝巾哪會佇咧遮？,Me-meh ê āinn-kun ná ē tī-leh tsia?
,鴻文 ！,Hông-bûn !
,媽媽、,"Má-mah,"
,媽媽。,má-mah.
,鴻文 ！,Hông-bûn !
,弟弟，,"Ti--tih,"
,媽媽轉來你有歡喜無？,má-mah tńg--lâi lí ū huann-hí --bô?
,志明 ，,"Tsì-bîng ,"
,恁太太真久無抱 秀珠 矣，,"lín thài-thài tsin kú bô phō  Siù-tsu  --ah,"
,趕緊抱去予抱一下喔！,kuánn-kín phō khì hōo phō --tsi̍t-ē --ooh!
,秀珠 ，,"Siù-tsu ,"
,媽媽轉來矣，,"má-mah tńg--lâi --ah,"
,緊予媽媽抱一下。,kín hōo má-mah phō --tsi̍t-ē.
,妹妹，,"Me--meh,"
,媽媽轉來矣，,"má-mah tńg--lâi --ah,"
,你有歡喜無？,lí ū huann-hí --bô?
,志明 。,Tsì-bîng .
,我佇分局聽著in的陰謀才知影當時誤會你，,"Guá tī hun-kio̍k thiann-tio̍h in ê im-bôo tsiah tsai-iánn tong-sî gōo-huē --lí,"
,我實在對你真不住。,guá si̍t-tsāi tuì lí tsin put-tsū.
,媽媽，,"Má-mah,"
,阮當欲去揣你講。,guán tng-beh khì tshē --lí --kóng.
,啊，,"Ah,"
,有影無？,ū-iánn --bô?
,喔！,Ooh!
,原來就是為著一領短褲才會發生,Guân-lâi tō sī uī-tio̍h tsi̍t niá té-khòo tsiah ē huat-sing
,風波喔！,hong-pho --ooh!
,哈哈，,"Ha ha,"
,哈哈哈哈哈。,ha ha ha ha ha.
,誠好，,Tsiânn hó!
,按呢會當團圓矣啦，,"Án-ni ē-tàng thuân-înn --ah --lah,"
,恭喜喔，,"kiong-hí --ooh,"
,誠好！,tsiânn hó!
,欲做生理真困難，,"Beh tsò sing-lí tsin khùn-lân,"
,若無本錢做袂動，,"nā bô pún-tsînn tsuè bē tāng,"
,不正行為是毋通，,"put tsìng hîng-uî sī m̄-thang,"
,所以暫時做這項，,"sóo-í tsiām-sî tsuè tsit hāng,"
,擔著認真賣肉粽，,"tann-tio̍h līn-tsin buē bah-tsàng,"
,燒肉粽的燒肉粽，,"sio bah-tsàng --ê sio bah-tsàng,"
,賣燒肉粽。,buē sio bah-tsàng.
