Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
,一言說出就欲放予袂記得，,"It giân sueh tshut tsiū beh pàng hōo buē-kì-tit,"
,舊情綿綿，,"kū-tsîng mî-mî,"
,暝日較想也是你，,"mî-ji̍t khah siūnn iā sī lí,"
,明知你咱袂當做陣，,"bîng tsai lí lán buē-tàng tsuè-tīn,"
,因何偏偏對你鍾情，,"in-hô phian-phian tuì lí tsiong-tsîng,"
,啊，,"ah,"
,毋想你，,"m̄ siūnn lí,"
,怎樣我又閣想起，,"tsuánn-iūnn guá iū-koh siūnn-khí,"
,早日談戀的樹邊。,tsá-ji̍t tâm-luân ê tshiū-pinn.
,男子立誓甘願看破來避走，,"Lâm-tsú li̍p sè kam-guān khuànn-phuà lâi phiah-tsáu,"
,舊情綿綿猶原對你情意厚，,"kū-tsîng mî-mî iu-guân tuì lí tsîng-ì kāu,"
,明知你是輕薄無情，,"bîng tsai lí sī khin-po̍h bô-tsîng,"
,因何偏偏為你犧牲，,"in-hô phian-phian uī lí hi-sing,"
,啊，,"ah,"
,毋想你，,"m̄ siūnn lí,"
,怎樣若看黃昏到，,"tsuánn-iūnn nā khuànn hông-hun kàu,"
,就來想你目屎流。,tiō lâi siūnn lí ba̍k-sái lâu.
,喂，,"Eh,"
,小借問一下，,"sió tsioh-mn̄g --tsi̍t-ē,"
,遮有一間國民學校，,"tsia ū tsi̍t king kok-bîn ha̍k-hāu,"
,毋知對佗去乎？,m̄ tsai tuì tó khì --honnh?
,國民學校是毋？,Kok-bîn ha̍k-hāu sī --m̄?
,嘿。,Hennh.
,我拄仔好有順路，,"Guá tú-á-hó ū sūn-lōo,"
,無我𤆬你來去乎。,bô guá tshuā lí lâi-khì --honnh.
,遮就是學校啦。,Tsia tō sī ha̍k-hāu --lah.
,多謝。,To-siā.
,按呢好，,"Án-ne hó,"
,無四年甲班予你擔任，,"bô sì nî kah pan hōo lí tam-jīm,"
,兼六年級的音樂課。,kiam la̍k nî-kip ê im-ga̍k khò.
,好。,Hó.
,綴著你的食宿問題，,Tuè-tio̍h lí ê si̍t siok būn-tê?
,侯老師啊，,"Hâu lāu-su --ah,"
,侯老師！,Hâu lāu-su!
,校長，,"Hāu-tiúnn,"
,啥物代誌？,sím-mih tāi-tsì?
,前一日你敢毋是講啥物人有一間厝欲租人？,Tsîng tsi̍t ji̍t lí kám m̄ sī kóng sím-mih-lâng ū tsi̍t king tshù beh tsoo --lâng?
,是，,"Sī,"
,阿章伯。,A-tsiong-peh.
,無你𤆬洪先生去看覓咧。,Bô lí tshuā Âng --sian-sinn khì khuànn-māi --leh.
,好，,"Hó,"
,請。,tshiánn.
,阿甘仔。,A-kam--á。
,唅？,Hannh?
,你去佗位？,Lí khì tó-uī?
,人我去揣阮爸爸，,"Lâng guá khì tshuē guán pá-pah,"
,咱轉來去。,lán tńg--lâi-khì.
,好。,Hó.
,老師。,Lāu-su.
,恁做恁𨑨迌，,"Lín tsò lín tshit-thô,"
,阮遮無啥物貨，,"guán tsia bô sím-mih-huè,"
,干焦出產檳榔，,"kan-na tshut-sán pun-nn̂g,"
,遮閣去無偌遠。,tsia koh khì bô luā hn̄g.
,喔！,Ooh!
,阿章伯，,"A-tsiong-peh,"
,小等咧喔！,sió-tán --leh --ooh!
,喔，,"Ooh,"
,侯老師。,Hâu lāu-su.
,阿章伯，,"A-tiong-peh,"
,你頂日共我講你有一間房間欲租人是毋？,lí tíng-ji̍t kā guá kóng lí ū tsi̍t king pâng-king beh tsoo --lâng sī --m̄?
,嘿，,"Hennh,"
,是有人欲租是毋？,sī ū lâng beh tsoo sī --m̄?
,是，,"Sī,"
,這位洪老師欲租。,tsit uī Âng lāu-su beh tsoo.
,喔，,"Ooh,"
,蓋好，,"kài hó,"
,蓋好，,"kài hó,"
,抑無順紲我載恁來去看。,ia̍h-bô sūn-suà guá tsài lín lâi-khì khuànn.
,多謝、多謝。,"To-siā, to-siā."
,來，,"Lâi,"
,請坐，,"tshiánn tsē,"
,坐予好喔。,tsē hōo hó --ooh.
,好。,Hó.
,小姑娘唱歌採 檳榔 ，,"Sió koo-niû tshiùnn-kua tshái  檳榔 ,"
,歡喜笑聲滿樹林。,huann-hí tshiò-siann muá tshiū-nâ.
,阮是正當青春少年時；,Gún sī tsiànn-tng tshing-tshun siàu-liân sî;
,小姑娘採 檳榔 ，,"sió koo-niû tshái  檳榔 ,"
,一个採落一个裝，,"tsi̍t ê tshái lo̍h tsi̍t ê tsng,"
,每日等待夢中人，,"muí ji̍t tán-thāi bāng-tiong-lâng,"
,真有情，,"tsin ū-tsîng,"
,英俊又標緻，,"ing-tsùn iū piau-tì,"
,大聲來叫伊我的人啊，,"tuā-siann lâi kiò i guá ê lâng --ah,"
,聲音響亮滿山邊，,"siann-im hiáng-liāng muá suann-pinn,"
,日頭落西，,"ji̍t-thâu lo̍h sai,"
,鳥隻聲聲啼，,"tsiáu-tsiah siann siann thî,"
,親像叫咱緊轉去。,tshin-tshiūnn kiò lán kín tńg--khì.
,哎，,"Ai,"
,有影乎。,ū-iánn --honnh.
,莫走。,Mài tsáu.
,頂一日，,"Tíng tsi̍t ji̍t,"
,頂一日予你真多謝。,Tíng tsi̍t ji̍t hōo lí tsin to-siā.
,彼个人嘛咧奇，,"Hit ê lâng mā leh kî,"
,哪會咧共咱說多謝？,ná ē leh kā lán seh-to-siā?
,我頂一日共伊𤆬路的啦。,Guá tíng tsi̍t ji̍t kā i tshuā-lōo --ê --lah.
,失禮乎。,Sit-lé --honnh.
,袂。,Buē.
,煞共你抌著。,Suah kā lí tìm --tio̍h.
,袂袂袂。,Buē buē buē.
,欸，,"Eh,"
,先生你？,sian-sinn lí?
,我這馬踮佇咧阿章伯的厝，,"Guá tsit-má tiàm tī-leh A-tsiong-peh ê tshù,"
,有閒才來坐啦。,ū-îng tsiah lâi tsē --lah.
,喔，,"Ooh,"
,阿章伯仔in兜是毋？,A-tsiong-peh--á in tau sī --m̄?
,洪老師、洪老師。,"Âng lāu-su, Âng lāu-su."
,李老師。,Lí lāu-su.
,你拄才佮啥物人咧講話？,Lí tú-tsiah kah siánn-mih lâng leh kóng-uē?
,無。,Bô.
,敢是佮一寡採檳榔的小姐咧講話？,Kám sī kah tsi̍t-kuá tshái pun-nn̂g ê sió-tsiá leh kóng-uē?
,我失禮。,Guá sit-lé.
,哼。,Hngh.
,霞的。,Hâ--ê.
,唅？,Hannh.
,來開門咧，,"Lâi khui-mn̂g --leh,"
,霞的，,"Hâ--ê,"
,恁爸明仔載欲⿰來去臺北。,lín pâ bîn-á-tsài beh la̋i Tâi-pak.
,欲臺北創啥物？,Beh Tâi-pak tshòng siánn-mih?
,臺北總公司通知啦，,"Tâi-pak tsóng-kong-si thong-ti --lah,"
,講董事長太太過身去，,"kóng táng-sū-tiúnn thài-thài kuè-sin --khì,"
,後日欲出山，,"āu--ji̍t beh tshut-suann,"
,阮公司派我佮阮主任去，,"gún kong-si phài guá kah guán tsú-jīm khì,"
,恁爸若無佇咧，,"lín pâ nā-bô tī--leh,"
,你就毋通拋拋走。,lí tō m̄-thang pha-pha-tsáu.
,好啦。,Hó --lah.
,一言說出就欲放予袂記得，,"It giân sueh tshut tsiū beh pàng hōo buē-kì-lit,"
,舊情綿綿，,"kū-tsîng mî-mî,"
,暝日較想也是你，,"mî-ji̍t khah siūnn iā sī lí,"
,明知你是輕薄無情。,bîng tsai lí sī khin-po̍h bô-tsîng.
,啥物人咧唱歌？,Siánn-mih lâng leh tshiùnn-kua?
,哪會遐爾好聽。,Ná ē hiah-nī hó-thiann.
,佇彼爿喔。,Tī hit pîng --ooh.
,彼爿？,Hit pîng?
,啊！,Ah!
,遐就阿章伯仔in厝嘛。,Hia tō A-tsiong-peh-á in tshù --mah.
,啊，,"Ah,"
,毋想你、毋想你、毋想你，,"m̄ siūnn lí, m̄ siūnn lí, m̄ siūnn lí,"
,怎樣我又閣想起，,"tsuánn-iūnn guá iū-koh siūnn-khí,"
,早日談戀的窗邊。,tsá-ji̍t tâm-luân ê thang-pinn.
,洪老師，,"Âng lāu-su,"
,你唱著真好，,"lí tshiùnn tio̍h tsin hó,"
,真好聽喔。,tsin hó-thiann --ooh.
,無影啦，,"Bô-iánn --lah,"
,恁唱著閣較好聽。,lín tshiùnn tio̍h koh-khah hó-thiann.
,Mh，,"Mh,"
,洪老師，,"Âng lāu-su,"
,你看了怎樣？,lí khuànn liáu tsuánn-iūnn?
,伊是一个真老實的先生人。,I sī tsi̍t ê tsin láu-si̍t ê sian-sinn-lâng.
,啊以外咧？,Ah í-guā --leh?
,是啥物意思？,Sī sím-mih ì-sù?
,你閣佯生。,Lí koh tènn-tshinn.
,人無愛啦。,Lâng bô ài --lah.
,Uah，,Uah.
,阿甘仔，,"A-kam--á,"
,落去矣啦。,lak--khì --ah --lah.
,Mh，,"Mh,"
,啊，,"ah,"
,我來夯樓梯。,guá lâi giâ lâu-thui.
,好、好。,"Hó, hó."
,啊。,Ah.
,阿霞、阿霞！,"A-hâ, A-hâ!"
,遮有醫生館無？,Tsia ū i-sing-kuán --bô?
,遮無啦，,"Tsia bô --lah,"
,街仔才有啦，,"ke-á tsiah ū --lah,"
,緊咧啦。,kín --leh --lah.
,較緊咧、較緊咧。,"Khah kín --leh, khah kín --leh."
,阿霞、阿霞。,"A-h, A-hâ."
,阿章伯仔、阿章伯仔。,"A-tsiong-peh--á, A-tsiong-peh--á."
,啥物代誌？,Siánn-mi̍h tāi-tsì?
,緊咧、緊咧，,"Kín --leh, kín --leh,"
,阿霞跋落去矣。,A-hâ pua̍h --lo̍h-khì --ah.
,哎喲，,"Ai-iō,"
,緊咧、緊咧。,"kín --leh, kín --leh."
,緊咧啦，,"Kín --leh --lah,"
,阿霞。,A-hâ.
,哪會跋甲按呢生啦？,Ná ē pua̍h kah án-ne-sinn --lah?
,猶毋佳哉無瘸跤，,"Iá m̄ ka-tsài bô khuê-kha,"
,才抱伊好、抱伊好。,"tsiah phō i hó, phō i hó."
,緊咧啦、緊咧啦，,"Kín --leh --lah, kín --leh --lah,"
,阿霞。,A-hâ.
,我緊來開車唅。,Guá kín lâi khui-tshia --hannh.
,喂，,"Eh,"
,阿林伯仔！,A-lîm peh--á!
,唅？,Hannh?
,阿林伯，,"A-lîm peh,"
,毋好啦，,"m̄ hó --lah,"
,恁查某囝對菁仔欉頂跋落來。,lín tsa-bóo-kiánn tuì tshinn-á-tsâng-tíng pua̍h --lo̍h-lâi.
,啊哪會跋落來啦？,Ah ná ē pua̍h --lo̍h-lâi --lah?
,啊就一个姓洪的老師啦。,Ah tiō tsi̍t ê sìnn Âng ê lāu-su --lah.
,姓洪的老師？,Sìnn âng ê lāu-su?
,這馬佇佗位？,Tsit-má tī tó-uī?
,咧病院啊。,Tih pīnn-īnn --ah.
,病院。,Pīnn-īnn.
,阿伯。,A-peh.
,阿甘仔。,A-kam--á.
,唅？,Hannh?
,阮霞仔佇佗位？,Gún Hâ--á tī tó-uī?
,佇內面，,"Tī lāi-bīn,"
,慢且，,"bān-tshiánn,"
,先生有交代毋好入去。,sian-sinn ū kau-tāi m̄ hó ji̍p--khì.
,姓洪的教員佗一个？,Sìnn Âng ê kàu-uân tó tsi̍t ê?
,阿伯，,"A-peh,"
,是我。,sī guá.
,你？,Lí?
,你怎樣害阮查某囝跋落去？,Lí tsuánn-iūnn hāi gún tsa-bóo-kiánn pua̍h --lo̍h-khì?
,我哪有咧？,Guá ná ū --leh?
,無？,Bô?
,你就共我保領，,"Lí tō kā guá pó-niá,"
,阮查某囝若有代誌，,"gún tsa-bóo-kiánn nā ū tāi-tsì,"
,恁爸毋放你煞。,lín-pē m̄ pàng lí suah.
,老兄弟仔，,"Lāu hiann-tī-á,"
,跋落就跋落去矣，,"pua̍h --lo̍h tō pua̍h --lo̍h-khì --ah,"
,你毋通大細聲。,lí m̄-thang tuā-sè-siann.
,你佇咧講啥貨？,Lí tī-leh kóng siánn-hè?
,敢有人故意害伊跋落去是毋？,Kám ū lâng kòo-ì hāi i pua̍h --lo̍h-khì sī --m̄?
,伊若無佮阮霞的膏膏纏，,"I nā-bô kah gún Hâ--ê ko-ko-tînn,"
,伊哪會跋落去？,i ná ē pua̍h --lo̍h-khì?
,啥物人講，,"Siánn-mih lâng kóng,"
,你有親目khuàinn 是毋？,lír ū tshin-ba̍k khuàinn sī --m̄?
,拜託恁較細聲咧，,"Pài-thok lín khah sè-siann --leh,"
,內面佇咧,lāi-bīn tī-teh
,小姐，,"Sió-tsiá,"
,毋知有要緊抑無唅？,m̄ tsai ū iàu-kín ia̍h bô --hannh?
,現在是昏迷不醒。,Hiān-tsāi sī hūn-bê put tshínn.
,昏迷不醒。,Hūn-bê put tshínn.
,阮查某囝若有萬一，,"Gún tsa-bóo-kiánn nā ū bān-it,"
,看你欲用啥物來賠我！,khuànn lí beh iōng siánn-mih lâi puê --guá!
,請恁逐家較肅靜咧。,Tshiánn lín ta̍k-ke khah siok-tsīng --leh.
,先生，,"Sian-sinn,"
,毋知有要緊抑無乎？,m̄ tsai ū iàu-kín a̍h bô --honnh?
,腦震盪需要安靜。,Náu-tsìn-tōng su-iàu an-tsīng.
,費用偌濟錢啊？,Huì-iōng luā-tsē tsînn --ah?
,阿伯，,"A-peh,"
,這條醫藥費我來負責，,"tsit tiâu i-io̍h-huì guá lâi hū-tsik,"
,我會共照顧，,"guá ē kā tsiàu-kòo,"
,請你放心。,tshiánn lí hòng-sim.
,多謝勞力你！,To-siā lóo-la̍t --lí!
,免你共照顧，,"Bián lí kā tsiàu-kòo,"
,以後不准你閣佮阮霞的來往。,í-āu put-tsún lí koh kah gún Hâ--ê lâi-óng.
,洪老師頂日予恁老爸罵甲，,"Âng lāu-su tíng-ji̍t hōo lín lāu-pē mā kah,"
,講伊是害你跋落去，,"kóng i sī hāi lí pua̍h --lo̍h-khì,"
,害伊歹勢甲喔。,hāi i pháinn-sè kah --ooh.
,敢有影是毋？,Kám ū-iánn sī --m̄?
,Mh。,Mh.
,有人佇咧無？,Ū lâng tī--leh --bô?
,啊，,"Ah,"
,洪老師，,"Âng lāu-su,"
,來，,"lâi,"
,緊入來，,"kín ji̍p--lâi,"
,洪老師，,"Âng lāu-su,"
,遐坐。,hia tsē.
,免、免，,"Bián, bián,"
,毋免peh起來，,"m̄-bián peh --khí-lâi,"
,啊你有較好無？,ah lí ū khah hó --bô?
,洪老師，,"Âng lāu-su,"
,予你真多謝。,hōo lí tsin to-siā.
,我來泡茶。,Guá lâi phàu tê.
,洪老師，,"Âng lāu-su,"
,阮爸爸對你真失禮，,"gún pá-pah tuì lí tsin sit-lé,"
,請你毋通見怪，,"tshiánn lí m̄-thang kiàn-kuài,"
,伊是一个田庄人，,"i sī tsi̍t ê tshân-tsng-lâng,"
,較毋捌禮數。,khah m̄ bat lé-sòo.
,啥物恁爸咧毋捌禮數？,Siánn-mih lín-pē leh m̄ bat lé-sòo?
,阿爸，,"A-pah,"
,你轉來矣是毋？,lí tńg--lâi --ah sī --m̄?
,阿伯。,A-peh.
,毋免好禮，,"M̄-bián hó-lé,"
,你來遮創啥貨？,lí lâi tsia tshòng siánn-hè?
,我。,Guá.
,怎樣？,Tsánn-iūnn?
,講袂出來都著毋？,Kóng bē tshut-lâi to tio̍h --m̄?
,你想講捾這兩罐牛奶就欲來交阮查某囝毋？,Lí siūnn-kóng kuānn tsit nn̄g kuàn gû-ling tō beh lâi kau guán tsa-bóo-kiánn --m̄?
,爸爸，,"Pá-pah,"
,你哪欲按呢啦？,lí ná beh án-ne --lah?
,怎樣？,Tsuánn-iūnn?
,哼！,Hngh!
,做啥物教員啦。,Tsò sím-mih kàu-uân --lah.
,阿伯，,"A-peh,"
,你哪會按呢？,lí ná ē án-ni?
,我失禮。,Guá sit-lé.
,喂，,"Ueh,"
,等咧，,"tán --leh,"
,彼兩罐牛奶才幌轉去。,hit nn̄g kuàn gû-ling tsiah hàinn --tńg-khì.
,喂，,"Uê,"
,無閒啦，,"bô-îng --lah,"
,今仔日臺北董事長欲來，,"kin-á-ji̍t Tâi-pak táng-sū-tiúnn beh lâi,"
,無閒啦。,bô-îng --lah.
,啊？,Ah?
,董事長來矣，,"Táng-sū-tiúnn lâi --ah,"
,你緊準備開菜。,lí kín tsún-pī khui-tshài.
,好。,Hó.
,啊你也趕緊咧喔，,"Ah lí iā kuánn-kín --leh --ooh,"
,我去車頭。,guá khì tshia-thâu.
,董事長、經理，,"Táng-sū-tiúnn, king-lí,"
,啉一杯。,lim --tsi̍t-pue.
,來，,"Lâi,"
,予恁真辛苦，,"hōo lín tsin sin-khóo,"
,乾。,kan.
,嘿嘿嘿嘿嘿，,"Heh heh heh heh heh,"
,欸，,"eh,"
,阮阿霞哪會猶未來？,gún A-hâ ná ē iáu-bē lâi?
,啊緊欲愛共董事長說謝咧講，,"Ah kín beh ài kā táng-sū-tiúnn seh-siā --leh kóng,"
,嘿嘿嘿，,"heh heh heh,"
,阿頭，,"A-thâu,"
,你騎車去共我看咧，,"lí khiâ-tshia khì kā guá khuànn --leh,"
,嘿嘿嘿嘿。,heh heh heh heh.
,毋免按呢，,"M̄-bián án-ne,"
,我欲去嘉義，,"guá berh khìr Ka-gī,"
,轉來嘛猶看會著，,"tńg--lâi mā iá khuànn ē tio̍h,"
,哈哈哈哈哈。,ha ha ha ha ha.
,阮霞仔嘛誠愛見董事長你一个面咧，,"Gún Hâ--á mā tsiânn ài kìnn táng-sū-tiúnn lí tsi̍t ê bīn --leh,"
,嘿嘿嘿。,heh heh heh.
,啊！,Ah!
,來矣，,"Lâi --ah,"
,阿霞來矣。,A-hâ lâi --ah.
,哪會予我等遮久按呢生唅？,Ná ē hōo guá tán tsiah kú án-ne-sinn --hannh?
,來來來來來，,"Lâi lâi lâi lâi lâi,"
,嘿嘿嘿，,"heh heh heh,"
,這个董事長，,"tsit ê táng-sū-tiúnn,"
,這个阮查某囝霞的啦。,tsit ê gún tsa-bóo-kiánn hâ--ê --lah.
,月霞小姐是毋，,"Gua̍t-hâ sió-tsiá sī --m̄,"
,請坐。,tshiánn tsēr.
,坐坐坐，,"Tsē tsē tsē,"
,來，,"lâi,"
,敬董事長一杯，,"kìng táng-sū-tiúnn --tsi̍t-pue,"
,敬一杯，,"kìng --tsi̍t-pue,"
,緊，,"kín,"
,毋就啉，,"m̄ tō lim,"
,敬落講，,"kìng --lo̍h kóng,"
,誠頇顢，,"tsiânn hân-bān,"
,抑無共董事長斟一杯仔，,"ia̍h-bô kā táng-sū-tiúnn thîn --tsi̍t-pue-á,"
,斟一杯，,"thîn --tsi̍t-pue,"
,嘿嘿嘿。,heh heh heh.
,啊！,Ah!
,失禮乎。,Sit-lé --honnh.
,霞的啊、霞的！,"Hâ--ê --ah, Hâ--ê!"
,哈哈哈。,Ha ha ha.
,查某囡仔誠害。,Tsa-bóo gín-á tsiânn hāi.
,袂要緊、袂要緊，,"Buē iàu-kín, buē iàu-kín,"
,哈哈哈哈哈！,ha ha ha ha ha!
,洪老師。,Âng lāu-su.
,喔！,Ooh!
,是欲去佗位是毋？,Sī beh khì tó-uī sī --m̄?
,你哪會穿遐媠。,Lí ná ē tshīng hiah suí.
,活欲氣死。,Ua̍h-beh khì--sí.
,是怎樣是毋？,Sī-tsánn-iūnn sī --m̄?
,阮爸爸in董事長佇咧臺北來，,"Gún pá-pah in táng-sū-tiúnn tī-leh Tâi-pak lâi,"
,叫人就陪伴伊食酒，,"kiò lâng tō puê-phuānn i tsia̍h-tsiú,"
,害人見笑甲欲死。,hāi lâng kiàn-siàu kah beh sí.
,喔。,Ooh.
,彼个董事長乎，,"Hit ê táng-sū-tiúnn --honnh,"
,啊都我活欲驚死呢，,"ah to guá ua̍h-beh kiann--sí --neh,"
,目睭看人金金相，,"ba̍k-tsiu khuànn lâng kim-kim-siòng,"
,伊若親像洪老師你這款的人，,"i nā tshin-tshiūnn Âng lāu-su lí tsit khuán ê lâng,"
,人阮就袂驚矣啦。,lâng gún tō bē kiann --ah--lah.
,Eh，,"Eh,"
,洪老師。,Âng lāu-su.
,Mh？,Mh?
,人我,Lâng guá
,霞仔若做董事長太太，,"Hâ--á nā tsò táng-sū-tiúnn thài-thài,"
,抑我毋就做頭家公矣，,"iah guá m̄ tō tsò thâu-ke-kong --ah,"
,嘿嘿嘿嘿嘿。,heh heh heh heh heh.
,阿爹，,"A-tia,"
,我轉來矣。,guá tńg--lâi --ah.
,你走去佗位去？,Lí tsáu khì tó-uī khì?
,予我揣遮久，,"Hōo guá tshuē tsiah kú,"
,霞仔。,Hâ--á.
,Mh？,Mh?
,歡喜喔，,"Huann-hí --ooh,"
,你咧欲好命矣囉。,lí teh-beh hó-miā --ah --looh.
,是怎樣是毋？,Sī-tsánn-iūnn sī --m̄?
,你咧欲做董事長太太。,Lí tih-beh tsò táng-sū-tiúnn thài-thài.
,唅？,Hannh?
,阿爹，,"A-tia,"
,你毋就真正欲叫我嫁伊做後岫是毋？,lí m̄ tiō tsin-tsiànn beh kiò guá kè i tsuē āu-siū sī --m̄?
,閣揣無這个機會矣，,"Koh tshuē bô tsit ê ki-huē --ah,"
,袂用得予你講毋的，,"bē-īng-eh hōo lí kóng m̄ --ê,"
,雖然你是我養的，,"sui-jiân lí sī guá iúnn--ê,"
,自恁母仔死了後，,"tsū lín bú--á sí liáu-āu,"
,是我苦心共你晟大漢的，,"sī guá khóo-sim kā lí tshiânn tuā-hàn --ê,"
,你嘛就予我快活一下。,lí mā tō hōo guá khuìnn-ua̍h --tsi̍t-ē.
,洪老師，,"Âng lāu-su,"
,你哪會猶未欲轉去？,lí ná ē á-bē beh tńg--khì?
,李老師。,Lí lāu-su.
,我想講下暗欲來拜候你。,Guá siūnn-kóng e-àm beh lâi pài-hāu --lí.
,啥物代誌？,Siánn-mih tāi-tsì?
,拜託你共我教一寡工譜。,Pài-thok lí kā guá kà tsi̍t-kuá kang-phóo.
,猶毋過。,Iáu-m̄-koh.
,莫按呢啦，,"Mài án-ni --lah,"
,我下暗一定欲去，,"guá e-àm it-tīng beh khì,"
,你毋通走喔。,lí m̄-thang tsáu --ooh.
,你希望趁著青春，,"Lí hi-bāng thàn-tio̍h tshing-tshun,"
,陪伴著一位男性，,"puê-phuānn tio̍h tsi̍t uī lâm-sìng,"
,應該就明白花枝，,"ing-kai tiō bîng-pi̍k hue-ki,"
,青春的薄命，,"tshing-tshun ê po̍k bīng,"
,可愛春天若過去，,"khó-ài tshun-thinn nā kè-khì,"
,秋風冷像冰，,"tshiu-hong líng tshiūnn ping,"
,容易來耽誤著你，,"iông-ī lâi tam-gōo tio̍h lí,"
,滿腹的熱情。,muá-pak ê jia̍t-tsîng.
,洪老師，,"Âng lāu-su,"
,你敢毋知影我的心情，,"lí kám m̄ tsai-iánn guá ê sim-tsîng,"
,人我真愛你，,"lâng guá tsin ài --lí,"
,洪老師。,Âng lāu-su.
,Mh、mh，,"Mh, mh,"
,李老師啊，,"Lí lāu-su --ah,"
,真暗矣呢，,"tsin àm --ah --neh,"
,我想⿰下昏暗無轉來睏喔。,guá siūnn i̋ng-àm bô tńg--lâi khùn --ooh.
,哼，,"Hngh,"
,這个人足無守約束，,"tsit ê lâng tsiok bô siú iok-sok,"
,我欲等甲天光。,guá beh tán kah thinn-kng.
,袂用得，,"Bē-īng-eh,"
,我欲關門矣。,guá beh kuinn-mn̂g --ah.
,哼！,Hngh!
,哼，,"Hngh,"
,誠實有忍耐性。,tsiânn-si̍t ū jím-nāi-sìng.
,霞的，,"Hâ--ê,"
,霞的啊，,"Hâ--ê --ah,"
,共我捾一罐酒，,"kā guá kuānn tsi̍t kuàn tsiú,"
,無聽見是毋？,bô thiann--kìnn sī --m̄?
,霞的？,Hâ--ê?
,遮早就咧睏矣，,"Tsiah tsá tō leh khùn --ah,"
,mh，,"mh,"
,我知喔，,"guá tsai --ooh,"
,穩是佮彼个。,ún sī kah hit ê.
,喂，,"Ueh,"
,來，,"lâi,"
,共伊圍起來，,"kā i uî --khí-lâi,"
,共搝去，,"kā giú --khì,"
,行！,kiânn!
,好！,Hó!
,洪老師，,"Âng lāu-su,"
,遮坐啦。,tsia tsē --lah.
,好。,Hó.
,洪老師，,"Âng lāu-su,"
,人我乎，,"lâng guá --honnh,"
,足愛聽你唱歌呢。,tsiok ài thiann lí tshiùnn-kua --neh.
,我的歌聲你敢愛聽？,Guá ê kua-siann lí kám ài thiann?
,Mh，,"Mh,"
,我若永遠會當踮你的身邊。,guá nā íng-uán ē-tàng tiàm lí ê sin-pinn.
,月霞，,"Gua̍t-hâ,"
,我、我也是。,"guá, guá iā sī."
,創啥貨？,Tshòng siánn-hè?
,行！,Kiânn!
,轉來！,Tńg--lâi!
,行！,Kiânn!
,Gîng ⿰落去！,Gîng --lueh!
,予死、予死、予死！,"Hōo sí, hōo sí, hōo sí!"
,你創啥物啦？,Lí tshòng siánn-mih --lah?
,哎啊。,Aih-ah.
,共恁爸借膽，,"Kā lín-pē tsioh tánn,"
,飼你大漢矣乎，,"tshī lí tuā-hàn --ah --honnh,"
,明仔載才來去學校佮伊算數。,bîn-á-tsài tsiah lâi-khì ha̍k-hāu kah i sǹg-siàu.
,啊？,Ah?
,阿爹、阿爹，,"A-tia, a-tia,"
,拜託你，,"pài-thok lí,"
,你、你毋通去學校揣伊。,"lí, lí m̄-thang khì ha̍k-hāu tshuē --i."
,講啥物痟話？,Kóng siánn-mih siáu-uē?
,這馬若閣佮伊做伙行，,"Tsit-má nā koh kah i tsò-hué kiânn,"
,恁爸才共你扷斷跤骨，,"lín-pē tsiah kā lí ió-tn̄g kha-kut,"
,你誠實就共我拍算喔，,"lí tsiânn-si̍t tō kā guá phah-sǹg --ooh,"
,抑若無，,"ia̍h-nā-bô,"
,哼！,hngh!
,好啦、好啦，,"Hó --lah, hó --lah,"
,我才共你解決。,guá tsiah kā lí kái-kuat.
,好。,Hó.
,你閣共忠告一下，,"Lí koh kā tiōng-kò --tsi̍t-ē,"
,我的查某囝已經做人好勢矣，,"guá ê tsa-bóo-kiánn í-king tsò--lâng hó-sè --ah,"
,伊猶咧。,i iá leh.
,我知、我知影。,"Guá tsai, guá tsai-iánn."
,是，,"Sī,"
,多謝。,to-siā.
,校長先生。,Hāu-tiúnn sian-sinn.
,洪老師。,Âng lāu-su.
,拄才伊咧講的話我攏有聽見，,"Tú-tsiah i leh kóng ê uē guá lóng ū thiann-kìnn,"
,我感覺對校長真歹勢。,guá kám-kak tuì hāu-tiúnn tsin pháinn-sè.
,唉！,Haih!
,這款的人真歹對付伊。,Tsit khuán ê lâng tsin pháinn tuì-hù --i.
,我想欲來離開這个所在。,Guá siūnn-beh lâi lī-khui tsit ê sóo-tsāi.
,洪老師，,"Âng lāu-su,"
,我真了解你的做人，,"guá tsin liáu-kái lí ê tsuè-lâng,"
,你毋免著急，,"lí m̄-bián tio̍h-kip,"
,慢慢我才講予伊理解。,bān-bān guá tsiah kóng hōo i lí-kái.
,多謝校長你的好意，,"To-siā hāu-tiúnn lí ê hó-ì,"
,毋過我袂用得拖累校長，,"m̄-kù guá bē-īng-eh thua-luī hāu-tiúnn,"
,我決定明仔載欲出發。,guá kuat-tīng bîn-á-tsài beh tshut-huat.
,唅，,"Hannh,"
,明仔載欲離開？,bîn-á-tsài beh lī-khui?
,洪老師。,Âng lāu-su.
,你明仔載誠實欲離開學校是毋？,Lí bîn-á-tsài tsiânn-si̍t beh lī-khui ha̍k-hāu sī --m̄?
,無法度。,Bô-huat-tōo.
,好，,"Hó,"
,我來共校長計較。,guá lâi kā hāu-tiúnn kè-kàu.
,毋免。,M̄-bián.
,洪老師，,"Âng lāu-su,"
,你誠實欲去矣是毋？,lí tsiânn-si̍t beh khìr --ah sī --m̄?
,阿章伯，,"A-tsiong-peh,"
,這幾个中間受你的照顧，,"tsit kuí ê tiong-kan siū lí ê tsiàu-kòo,"
,真多謝。,tsin to-siā.
,啊毋通按呢講，,"Ah m̄-thang án-ne kóng,"
,啊！,ah!
,有影，,"Ū-iánn,"
,拄才有人寄一張批欲予你。,tú-tsiah ū lâng kià tsi̍t tiunn phue beh hōo --lí.
,洪老師，,"Âng lāu-su,"
,⿰下昏暗八點請你來去咱頂日去的彼欉的樹邊，,"i̋ng-àm peh tiám tshiánn lí lâi-khì lán tíng-ji̍t khì ê hit tsâng ê tshiū-pinn,"
,我有真濟話欲對你講，,"guá ū tsin tsē uē beh tuì lí kóng,"
,月霞。,Gua̍t-hâ.
,欸？,Eh?
,啥物代誌是毋？,Siánn-mih tāi-tsì sī --m̄?
,無。,Bô.
,今仔日洪老師你會來離開這个所在，,"Kin-á-ji̍t Âng lāu-su lí ē lâi lī-khui tsit ê sóo-tsāi,"
,攏是彼个酒鬼啦，,"lóng sī hit ê tsiú-kuí --lah,"
,遮好的老師欲佗揣啦。,tsiah hó ê lāu-su beh tó tshuē --lah.
,予恁真多謝。,Hōo lín tsin to-siā.
,啊你的身體也就較保重咧。,Ah lí ê sin-thé iā tō khah pó-tiōng --eh.
,你若到位，,"Lí nā kàu-uī,"
,隨時寫批共我通知。,suî-sî siá phe kā guá thong-ti.
,好。,Hó.
,祝你成功。,Tsiok lí sîng-kong.
,抑若有時間就閣來𨑨迌喔。,Ia̍h nā ū sî-kan tō koh lâi tshit-thô --ooh.
,身體保重。,Sin-thé pó-tiōng.
,阿章伯、阿章伯。,"A-tsiong-peh, A-tsiong-peh."
,阿霞。,A-hâ.
,阿章伯。,A-tsiong-peh.
,啊你是走佗去啦？,Ah lír sī tsáu tó khìr --lah?
,害我厝前厝後揣攏無。,Hāi guá tshù-tsîng tshù-āu tshē lóng bô.
,是啥物代誌？,Sī siánn-mih tāi-tsì?
,倒去矣啦！,Tò--khìr --ah --lah!
,去矣啦！,Khìr --ah --lah!
,是啥物去矣啦？,Sī siánn-mih khì --ah --lah?
,哎！,Aih!
,洪老師去矣啦！,Âng lāu-su khìr --ah --lah!
,啊！,Ah!
,洪老師，,"Âng lāu-su,"
,伊、伊是去佗位？,"i, i sī khì tó-uī?"
,我嘛毋知影，,"Guá mā m̄ tsai-iánn,"
,一寡物件款款咧，,"tsi̍t-kuá mn̍gh-kiānn khuán-khuán--leh,"
,氣怫怫越咧做伊去矣啦。,khì-phut-phut ua̍t --leh tsuè i khìr --ah --lah.
,啊！,Ah!
,唉。,Haih.
,有人佇咧無？,Ū lâng tī--leh --bô?
,有人佇咧無？,Ū lâng tī--leh --bô?
,欲揣啥物人？,Beh tshē siánn-mih lâng?
,拜託咧借問一下，,"Pài-thok --eh tsioh-mn̄g --tsi̍t-ē,"
,遮毋知有一个姓柯，,"tsia m̄ tsai ū tsi̍t ê sìnn Kua,"
,叫做柯友銘先生抑無？,kiò-tsò Kua Iú-bîng sian-sinn ia̍h bô?
,柯課長是毋？,Kua khò-tiúnn sī --m̄?
,有啦，,"Ū --lah,"
,伊現在佇咧現場啦，,"i hiān-tsāi tī-leh hiān-tiûnn --lah,"
,抑無請你入來坐，,"iah-bô tshiánn lí ji̍p-lâi tsē,"
,請遐坐，,"tshiánn hia tsē,"
,請你用茶，,"tshiánn lí iōng-tê,"
,你請坐一下，,"lí tshiánn tsē --tsi̍t-ē,"
,伊連鞭就會倒轉來。,i liâm-mi tiō ē tò-tńg--lâi.
,柯先生，,"Kua --sian-sinn,"
,有人咧欲揣你喔！,ū lâng tih-beh tshē --lí --ooh!
,喔，,"Ooh,"
,啥物人是毋？,siánn-mih lâng sī --m̄?
,唷，,"Ioh,"
,同窗的，,"tông-tshong--ê,"
,想無到你會來這个所在，,"siūnn bô kàu lí ē lâi tsit ê sóo-tsāi,"
,來坐，,"lâi tsē,"
,坐坐坐，,"tsē tsē tsē,"
,今仔日是啥物風共你吹來啊？,kin-á-ji̍t sī sím-mih hong kā lí tshue--lâi --ah?
,本來是想欲寫批共你通知。,Pún-lâi sī siūnn-beh siá phue kā lí thong-ti.
,Mh，,"Mh,"
,你近來好抑䆀啊？,lí kīn-lâi hó ia̍h bái --ah?
,教員，,"Kàu-uân,"
,我已經無做矣。,guá í-king bô tsuè --ah.
,老洪的啊，,"Láu Âng--ê --ah,"
,咱來啉一杯嘛！,lán lâi lim --tsi̍t-pue --mah!
,哈哈哈。,Ha ha ha.
,乾一杯！,Kan --tsi̍t-pue!
,你敢誠實有決心欲踮這个山場是毋？,Lí kám tsiânn-si̍t ū kuat-sim beh tiàm tsit ê suann-tiûnn sī --m̄?
,Mh。,Mh.
,Mh，,"Mh,"
,誠拄好公司拄仔欠兩个現場監督，,"tsiânn tú-hó kong-si tú-á khiàm nn̄g ê hiān-tiûnn kàm-tok,"
,明仔載我才共你引薦。,bîn-á-tsài guá tsiah kā lí ín-tsiàn.
,多謝。,To-siā.
,來來來，,"Lâi lâi lâi,"
,閣來啉一杯。,koh lâi lim --tsi̍t-pue.
,哈哈哈哈哈哈哈，,"Ha ha ha ha ha ha ha,"
,阮霞仔聽著董事長你欲娶伊真歡喜，,"gún Hâ--á thiann-tio̍h táng-sū-tiúnn lí beh tshuā --i tsin huann-hí,"
,就是我嘛感覺非常的光榮，,"tō sī guá mā kám-kak hui-siông ê kong-îng,"
,嘿嘿。,heh heh.
,哈哈，,"Ha ha,"
,抑無看一个好日才來舉行婚禮。,ia̍h-bô khuànn tsi̍t ê hó-ji̍t tsiah lâi kí-hîng hun-lé.
,好好好好好。,Hó hó hó hó hó.
,這張十萬你收起來。,Tsit tiunn tsa̍p-bān lí siu --khí-lâi.
,唅？,Hannh?
,十萬！,Tsa̍p-bān!
,多謝、多謝、多謝，,"To-siā, to-siā, to-siā,"
,十萬。,tsa̍p-bān.
,後禮拜起阮公司的經理報予你接任。,Āu lé-pài khí gún kong-si ê king-lí pò hōo lí tsiap-jīm.
,唅！,Hannh!
,經理？,King-lí?
,嘿嘿嘿嘿，,"Heh heh heh heh,"
,多謝、多謝，,"to-siā, to-siā,"
,嘿嘿嘿嘿嘿。,heh heh heh heh heh.
,哈哈哈哈哈哈哈。,Ha ha ha ha ha ha ha.
,霞的，,"Hâ--ê,"
,今恁爸就傍你的福氣來去臺北快活一下，,"tann lín pâ tō pn̄g lí ê hok-khì lâi-khì Tâi-pak khuìnn-ua̍h --tsi̍t-ē,"
,嘿嘿嘿嘿，,"heh heh heh heh,"
,你實在真乖，,"lí si̍t-tsāi tsin kuai,"
,真有孝，,"tsin iú-hàu,"
,爸飼你真有價值，,"pâ tshī lí tsin ū kè-ta̍t,"
,嘿嘿嘿，,"heh heh heh,"
,來、來佮爸啉一杯，,"lâi, lâi kah pâ lim --tsi̍t-pue,"
,啉啊！,lim --ah!
,哈哈哈。,Ha ha ha.
,阿爹，,"A-tia,"
,臺北我無愛去，,"Tâi-pak guá bô ài khì,"
,我無愛去。,guá bô ài khì.
,唅，,"Hannh,"
,啥物？,siánn-mih?
,毋去！,M̄ khì!
,袂用得予你毋去的，,"Buē-īng-eh hōo lí m̄ khì --ê,"
,我已經答應人矣，,"guá í-king tah-ìng --lâng --ah,"
,你是欲共我買命是毋？,lí sī beh kā guá bé-miā sī --m̄?
,衫褲去款款咧，,"Sann-khòo khì khuán-khuán--leh,"
,明仔載欲坐頭幫車，,"bîn-á-tsài beh tsē thâu-pang-tshia,"
,去！,khì!
,霞的、霞仔、霞的，,"Hâ--ê, Hâ--á, Hâ--ê,"
,mh？,mh?
,霞的、霞仔、霞的喔、霞的啊、霞的喔、霞的喔，,"Hâ--ê, Hâ--á, Hâ--ê --ooh, Hâ--ê --ah, Hâ--ê --ooh, Hâ--ê --ooh,"
,哎，,"ai,"
,這个死查某鬼仔，,"tsit ê sí-tsa-bóo-kuí-á,"
,存範欲共我氣死，,"tshûn-pān beh kā guá khì--sí,"
,霞的喔，,"Hâ--ê --ooh,"
,哎喲，,"ai-iō,"
,霞的喔、霞的喔、霞的啊！,"Hâ--ê --ooh, Hâ--ê --ooh, Hâ--ê --ah!"
,阿章伯，,"A-tsiong-peh,"
,好心咧，,"hó-sim --eh,"
,緊救我咧，,"kín kiù --guá --leh,"
,有人綴佇後壁欲綴我啦。,ū lâng tè tī āu-piah beh tè --guá --lah.
,喔！,Ooh!
,緊、緊、緊起來！,"Kín, kín, kín khí-lâi!"
,較緊咧。,Khah kín --leh.
,較細膩的喔。,Khah sè-jī --ê --ooh.
,較緊咧、較緊咧啦！,"Khah kín --leh, khah kín --leh --lah!"
,好。,Hó.
,霞的喔！,Hâ--ê --ooh!
,死查某鬼仔，,"Sí-tsa-bóo-kuí-á,"
,遮好跤手，,"tsiah hó kha-tshiú,"
,走落去佗位仔去矣？,tsáu lo̍h-khì tó-uī-á --khì --ah?
,霞的喔！,Hâ--ê --ooh!
,霞的，,"Hâ--ê,"
,啊你是欲去佗位啦？,ah lí sī beh khì tó-uī --lah?
,阿章伯，,"A-tsiong-peh,"
,我嘛毋知欲去⿰佗位較好。,guá mā m̄ tsai beh khì tueh khah hó.
,欲去⿰佗位你也毋知？,Beh khìr tueh lí iā m̄ tsai?
,我想欲來揣洪老師。,Guá siūnn-beh lâi tshuē Âng lāu-su.
,啊！,Ah!
,有影，,"Ū-iánn,"
,我險咧攏袂記得，,"guá hiám --eh lóng buē-kì-eh,"
,今仔日洪先生寫一張批予侯老師講伊咧阿里山。,kin-á-ji̍t Âng --sian-sinn siá tsi̍t tiunn phue hōo Hâu lāu-su kóng i leh A-lí-san.
,啊？,Ah?
,阿里山，,"A-lí-san,"
,我欲來去揣伊。,guá beh lâi-khì tshuē --i.
,尾幫車，,"Bé-pang-tshia,"
,趕緊。,kuánn-kín.
,小姐，,"Sió-tsiá,"
,徛遐危險，,"khiā hia huî-hiám,"
,請你入來內面坐。,tshiánn lí ji̍p-lâi lāi-bīn tsē.
,洪先生，,"Âng --sian-sinn,"
,一个查某囡仔誠媠，,"tsi̍t ê tsa-bóo gín-á tsiânn suí,"
,來揣你。,lâi tshē --lí.
,查某囡仔？,Tsa-bóo gín-á?
,Hannh，,"Hannh,"
,緊喔，,"kín --ooh,"
,緊去喔！,kín khì --ooh!
,洪老師。,Âng lāu-su.
,你、你哪會來遮？,"Lí, lí ná ē lâi tsia?"
,月霞，,"Gua̍t-hâ,"
,是怎樣啦？,sī-tsánn-iūnn --lah?
,怎樣是毋？,Tsánn-iūnn sī --m̄?
,阮阿爹一直逼我就嫁董事長做後岫，,"Gún a-tia it-ti̍t pik guá tō kè táng-sū-tiúnn tsuè āu-siū,"
,我、我才走出來。,"guá, guá tsiah tsáu --tshut-lâi."
,偷走出來？,Thau tsáu --tshut-lâi?
,我決心毋轉去。,Guá kuat-sim m̄ tńg--khì.
,毋轉去？,M̄ tńg--khì?
,我永遠欲佮你踮遮。,Guá íng-uán beh kah lí tiàm tsia.
,袂用得，,"Buē-īng-lit,"
,人會講我誘拐你，,"lâng ē kóng guá iú-kuái --lí,"
,最好你明仔載隨時轉去。,tsuè hó lí bîn-á-tsài suî-sî tńg--khì.
,啊？,Ah?
,你欲趕我轉去，,"Lí beh kuánn guá tńg--khì,"
,好，,"hó,"
,毋免明仔載，,"m̄-bián bîn-á-tsài,"
,我這馬隨時欲離開。,guá tsit-má suî-sî beh lī-khui.
,月霞、月霞，,"Gua̍t-hâ, Gua̍t-hâ,"
,你、你哪會行這條路？,"lí, lí ná ē kiânn tsit tiâu lōo?"
,抑無你都欲趕人轉去。,Ia̍h bô lí to beh kuánn lâng tńg--khì.
,是我一時想無夠，,"Sī guá tsi̍t-sî siūnn bô-kàu,"
,赦免我，,"sià-bián --guá,"
,來，,"lâi,"
,天氣遮寒冷，,"thinn-khì tsiah hân-líng,"
,咱緊轉來去乎。,lán kín tńg--lâi-khì --honnh.
,溪谷的水聲，,"Khe-kok ê tsuí-siann,"
,含情帶意，,"hâm-tsîng-tài-ì,"
,黃昏的日頭紅記記，,"hông-hun ê ji̍t-thâu âng-kì-kì,"
,一陣的小羊真稀奇，,"tsi̍t-tīn ê sió-iûnn tsin hi-kî,"
,顯著閃爍的色緻，,"hián-tio̍h siám-sih ê sik-tì,"
,活潑可愛的小姑娘，,"ua̍h-phuat khó-ài ê sió koo-niû,"
,順著草埔墘，,"sūn-tio̍h tsháu-poo-kînn,"
,iu lē i thî ，,"iu lē i thî ,"
,iu lē i thî ，,"iu lē i thî ,"
,陪伴小羊欲轉去，,"puê-phuānn sió-iûnn beh tńg--khì,"
,iu lē i thî ，,"iu lē i thî ,"
,iu lē i thî ，,"iu lē i thî ,"
,沿路來點歌笑微微,iân-lōo lâi tiám kua tshiò-bî-bî
,免講，,"Bián kóng,"
,錢共我提去矣，,"tsînn kā guá the̍h--khìr --ah,"
,人猶閣毋𤆬來予我。,lâng iáu-koh m̄ tshuā lâi hōo --guá.
,實在是,Si̍t-tsāi sī
,實在是怎樣？,Si̍t-tsāi sī-tsánn-iūnn?
,無閣共我話矣是毋？,Bô koh kā guá uē --ah sī --m̄?
,連鞭講破病，,"liâm-mi kóng phuà-pīnn,"
,連鞭講去旅行，,"liâm-mi kóng khì lí-hîng,"
,你若毋甘嫁我，,"lí nā m̄-kam kè --guá,"
,十萬箍還我嘛。,tsa̍p-bān khoo hîng --guá --mah.
,實在是，,"Si̍t-tsāi sī,"
,月霞毋是我的親生囝，,"Gua̍t-hâ m̄ sī guá ê tshin-sinn-kiánn,"
,伊的生母佇咧高雄，,"i ê sinn-bú tī-leh Ko-hiông,"
,我想伊一定是去揣伊，,"guá siūnn i it-tīng sī khì tshuē --i,"
,抑無我,ia̍h-bô guá
,不管你啦，,"Put-kuán lí --lah,"
,我欲轉來臺北，,"guá beh tńg--lâi Tâi-pak,"
,月中人若無𤆬來，,"gue̍h tiong lâng nā-bô tshuā --lâi,"
,錢愛還我，,"tsînn ài hîng --guá,"
,順紲刣頭。,sīn-suà thâi-thâu.
,免考慮啦，,"Bián khó-lū --lah,"
,這馬這个新主任乎，,"tsit-má tsit ê sin tsú-jīm --honnh,"
,較早佇咧做教員你知毋，,"khah-tsá tī-leh tsò kàu-uân lí tsai --m̄,"
,人偌好咧，,"lâng luā hó --leh,"
,閣是一个歌手，,"koh sī tsi̍t ê kua-tshiú,"
,我暗時若去伊的宿舍乎，,"guá àm-sî nā khì i ê sok-sià --honnh,"
,唱歌予阮聽，,"tshiùnn-kua hōo guán thiann,"
,啊in牽手嘛誠媠誠親切，,"ah in khan-tshiú mā tsiânn suí tsiânn tshin-tshiat,"
,逐个工人真滿足你知毋。,ta̍k ê kang-lâng tsin buán-tsiok lí tsai --m̄.
,朋友啊，,"Pîng-iú --ah,"
,啉一杯啦。,lim --tsi̍t-pue --lah.
,失禮，,"Sit-lé,"
,我感冒。,guá kám-mōo.
,借問咧乎，,"Tsioh-mn̄g --leh --honnh,"
,你拄才咧講彼个新主任毋知是叫做啥物名？,lí tú-tsiah teh kóng hit ê sin tsú-jīm m̄ tsai sī kiò-tsò siánn-mih miâ?
,姓洪，,"Sìnn Âng,"
,名一峰啦。,miâ It-hong --lah.
,洪一峰。,Âng It-hong.
,怎樣是毋？,Tsánn-iūnn sī --m̄?
,伊的太太毋知是號做月霞？,I ê thài-thài m̄ tsai sī hō-tsò Gua̍t-hâ?
,你哪會捌in？,Lí ná ē bat --in?
,無啦。,Bô --lah.
,喂，,"Uê,"
,電信局喔？,tiān-sìn-kio̍k --ooh?
,共我接臺北40126，,"Kā guá tsiap Tâi-pak 40126,"
,我遮264，,"guá tsia 264,"
,唅，,"hannh,"
,咱遐是臺北本公司是毋唅？,lán hia sī Tâi-pak pún-kong-si sī --m̄ --hannh?
,咱請董事長來聽，,"Lán tshiánn táng-sū-tiúnn lâi thiann,"
,唅你董事長？,hannh lí táng-sū-tiúnn?
,我分公司姓張的啦，,"Guá hun-kong-si sìnn Tiunn--ê --lah,"
,阮查某囝的去處我已經知影，,"gún tsa-bóo-kiánn ê khì-tshù guá í-king tsai-iánn,"
,我明仔載馬上𤆬去予你，,"guá bîn-á-tsài má-siōng tshuā khì hōo --lí,"
,拜託咧啊我的頭路共我小留咧乎。,pài-thok --eh ah guá ê thâu-lōo kā guá sió lâu --leh --honnh.
,啊，,"Ah,"
,誠緊喔，,"tsiânn kín --ooh,"
,今仔日滿月矣啦，,"kin-á-ji̍t muá-ge̍h --ah --lah,"
,予我看咧，,"hōo guá khuànn --leh,"
,哎喲，,"ai-iō,"
,誠媠閣誠古錐喔，,"tsiânn suí koh tsiânn kóo-tsui --ooh,"
,啊共號啥物名？,ah kā hō siánn-mih miâ?
,In爸爸共號做慧珠。,In pá-pah kā hō-tsò Huī-tsu.
,慧珠。,Huī-tsu.
,嘿。,Hennh.
,哎喲誠好聽閣誠好名喔，,"Ai-iō tsiânn hó-thiann koh tsiânn hó miâ --ooh,"
,遐有一隻雞，,"hia ū tsi̍t tsiah kue,"
,我來去炒麻油通予你食。,guá lâi-khì tshá muâ-iû thang hōo lí tsia̍h.
,多謝乎。,To-siā --honnh.
,洪先生，,"Âng --sian-sinn,"
,時間就也欲到矣，,"sî-kan tō ā beh kàu --ah,"
,你就好連鞭去喔。,lí tō hó liâm-mi khì --ooh.
,好好。,Hó hó.
,哎喲今你哪共幔甲這領遮薄啦，,"Ai-iō tann lí ná kā mua kah tsit niá tsiah po̍h --lah,"
,遐有一領四角花仔，,"hia ū tsi̍t niá sì-kak hue--á,"
,彼領紲共幔落，,"hit niá suà kā mua --lo̍h,"
,山頂喔天氣真冷喔，,"suann-tíng --ooh thinn-khì tsin líng --ooh,"
,毋通按呢喔。,m̄-thang án-ni --ooh.
,我欲來去矣喔。,Guá beh lâi-khì --ah --ooh.
,好，,"Hó,"
,你就緊轉來乎。,lí tō kín tńg--lâi --honnh.
,啊今借問咧，,"Ah tann tsioh-mn̄g --leh,"
,林場的宿舍對佗位仔去？,lîm-tiûnn ê sok-sià tuì tó-uī-á khì?
,就這間啦。,Tō tsit king --lah.
,Mh？,Mh?
,多謝喔。,To-siā --ooh.
,袂。,Buē.
,有人佇咧無？,Ū lâng tī--leh --bô?
,有人佇咧無啊？,Ū lâng tī--leh --bô --ah?
,阿霞、阿霞。,"A-hâ, A-hâ."
,唅？,Hannh?
,外面啥物人來，,"Guā-bīn siánn-mih lâng lâi,"
,拜託咧你去共看覓咧。,pài-thok --leh lí khì kā khuànn-māi --leh.
,好。,Hó.
,啊！,Ah!
,等咧，,"Tán --leh,"
,莫走！,mài tsáu!
,喂，,"Eh,"
,恁爸等你真久矣，,"lín-pē tán lí tsin kú --ah,"
,馬上佮我做伙轉來去。,má-siōng kah guá tsò-hué tńg--lâi-khì.
,毋啦，,"M̄ --lah,"
,我毋轉去。,guá m̄ tńg--khì.
,你若毋轉去，,"Lí nā m̄ tńg--khì,"
,彼个姓洪的是會無性命喔。,hit ê sìnn Âng--ê sī ē bô sìnn-miā --ooh.
,唅？,Hannh?
,伊佮我已經有這个囡仔，,"I kah guá í-king ū tsit ê gín-á,"
,阿爹，,"a-tia,"
,拜託你，,"pài-thok --lí,"
,你嘛毋通按呢做。,lí mā m̄-thang án-ne tsuè.
,講啥物痟話，,"Kóng siánn-mih siáu-uē,"
,伊毋驚我死，,"i m̄-kiann guá sí,"
,我閣驚伊無命，,"guá koh kiann i bô-miā,"
,看是欲佮我轉來，,"khuànn sī beh kah guá tńg--lâi,"
,抑是欲予我報官廳。,ia̍h-sī beh hōo guá pò kuann-thiann.
,愛知喔，,"Ài tsai --ooh,"
,若是報官廳伊是拐誘罪，,"nā-sī pò kuann-thiann i sī kuái-iú-tsuē,"
,愛關喔，,"ài kuainn --ooh,"
,囡仔抱來。,gín-á phō --lâi.
,毋啦，,"M̄ --lah,"
,你嘛就可憐這个囡仔。,lí mā tō khó-liân tsit ê gín-á.
,這位先生，,"Tsit uī sian-sinn,"
,是啥物代誌？,sī sím-mih tāi-tsì?
,恬去？,Tiām --khì?
,無你的代誌，,"Bô lí ê tāi-tsì,"
,我的查某囝清廉，,"guá ê tsa-bóo-kiánn tshing-liâm,"
,予人拐來遮偷生囝，,"hōo lâng kuái lâi tsia thau sinn-kiánn,"
,你若愛欲干涉，,"lí nā ài beh kan-sia̍p,"
,連你也有代誌。,liân lí iā ū tāi-tsì.
,拜託你啦，,"Pài-thok --lí --lah,"
,伊本人若倒轉來，,"i pún-lâng nā tó-tńg-lâi,"
,看伊欲坐你啥物理，,"khuànn i beh tsē lí siánn-mih lí,"
,你嘛予我拜託一下，,"lí mā hōo guá pài-thok --tsi̍t-ē,"
,拜託你啦乎。,pài-thok --lí --lah --honnh.
,閃啦！,Siám --lah!
,坐袂到啦。,Tsē bē kàu --lah.
,抱來。,Phō --lâi.
,無愛啦，,"Bô ài --lah,"
,阿爹，,"a-tia,"
,囝啊，,"kiánn --ah,"
,我的囝哪遐可憐啦，,"guá ê kiánn ná hiah khó-liân --lah,"
,慧珠，,"Huī-tsu,"
,無愛啦。,bô ài --lah.
,拜託咧。,Pài-thok --leh.
,行！,Kiânn!
,拜託咧啦。,Pài-thok --leh --lah.
,行啦！,Kiânn --lah!
,阿爹，,"A-tia,"
,好心咧啦。,hó-sim --leh --lah.
,洪先生，,"Âng --sian-sinn,"
,恁太太予in老爸𤆬轉去矣。,lín thài-thài hōo in lāu-pē tshuā --tńg-khì --ah.
,對佗位去？,Tuì tó-uī khì?
,對車頭去矣。,Tuì tshia-thâu khì --ah.
,對車頭？,Tuì tshia-thâu?
,莫啦。,Mài --lah.
,月霞。,Gua̍t-hâ.
,喔！,Ooh!
,一峰、一峰。,"It-hong, It-hong."
,啊欲怎樣？,Ah beh tsuánn-iūnn?
,啊恁,Ah lín
,你欲怎樣？,Lí beh tsuánn-iūnn?
,十萬箍啦，,"Tsa̍p-bān khoo --lah,"
,做會到袂？,tsuè ē kàu --buē?
,十萬箍若做會到，,"Tsa̍p-bān khoo nā tsuè ē kàu,"
,人馬上𤆬去。,lâng má-siōng tshuā --khì.
,一峰。,It-hong.
,無情的火車開去，,"Bô-tsîng ê hé-tshia khui khì,"
,引阮心酸悲，,"ín gún sim sng-pi,"
,懷抱著無聊的男性的意志，,"huâi-phāu tio̍h bô-liâu ê lâm-sìng ê ì-tsì,"
,一切變成空虛，,"it-tshè piàn-sîng khang-hi,"
,毋想伊，,"m̄ siūnn --i,"
,毋想伊，,"m̄ siūnn --i,"
,珠淚親像雨滴，,"tsu-luī tshin-tshiūnn hōo-tih,"
,無疑今仔日斷腸時，,"bô-gî kin-á-ji̍t tuān tn̂g sî,"
,愛人啊！,ài-jîn --ah!
,佗位去！,Tó-uī khì!
,明仔載起你就是本公司的總經理，,"Bîn-á-tsài khí lí tō sī pún-kong-si ê tsóng-king-lí,"
,哈哈哈哈。,ha ha ha ha.
,啊？,Ah?
,欲予我做總經理，,"Beh hōo guá tsò tsóng-king-lí,"
,哈哈哈，,"ha ha ha,"
,多謝。,to-siā.
,我失禮、失禮喔。,"Guá sit-lé, sit-lé --ooh."
,哈哈哈哈哈。,Ha ha ha ha ha.
,來啦，,"Lâi --lah,"
,哈哈，,"ha ha,"
,欲佗位？,beh tó-uī?
,來，,"Lâi,"
,我真想你，,"guá tsin siūnn --lí,"
,我唚一下，,"guá tsim --tsi̍t-ē,"
,唚一下啦，,"tsim --tsi̍t-ē --lah,"
,走、閣走去佗位？,"tsáu, koh tsáu khì tó-uī?"
,哈哈哈哈，,"Ha ha ha ha,"
,哎喲。,ai-iō.
,啊！,Ah!
,可憐的月霞予車挵無死，,"Khó-liân ê Gua̍t-hâ hōo tshia lòng bô sí,"
,閣再被伊的養父𤆬倒轉去董事長的厝內。,koh-tsài pī i ê ióng-hū tshuā tò-tńg-khì táng-sū-tiúnn ê tshù-lāi.
,嘿嘿嘿，,"Heh heh heh,"
,抑無我失禮，,"ia̍h-bô guá sit-lé,"
,嘿嘿！,heh heh!
,月霞、月霞、月霞！,"Gua̍t-hâ, Gua̍t-hâ, Gua̍t-hâ!"
,好，,"Hó,"
,搖搖。,iô iô.
,搖啊搖，,"Iô --ah iô,"
,惜啊惜，,"sioh --ah sioh,"
,乖囝你就緊睏，,"kuai kiánn lí tiō kín khùn,"
,阿爹搖你到黃昏，,"a-tia iô lí kàu hông-hun,"
,嚶嚶睏，,"inn-inn-khùn,"
,一暝大一寸。,tsi̍t mî tuā tsi̍t tshùn.
,我昨暗交代你的代誌你辦了怎樣？,Guá tsa-àm kau-tài lí ê tāi-tsì lí pān liáu tsánn-iūnn?
,遐的兄弟我已經聯絡好勢矣。,Hia-ê hiann-tī guá í-king liân-lo̍k hó-sè --ah.
,遮的先提去做所費，,"Tsia-ê sing the̍h-khì tsò sóo-huì,"
,明仔載隨去阿里山將彼个姓洪的小囝共收收起來。,bîn-á-tsài suî khì A-lí-san tsiong hit ê sìnn Âng--ê sió-kiánn kā siu-siu --khí-lâi.
,好。,Hó.
,洪先生，,"Âng --sian-sinn,"
,臺北一張批來講阮小弟佇咧破病，,"Tâi-pak tsi̍t tiunn phue lâi kóng gún sió-tī tī-leh phuà-pīnn,"
,我無來去煞袂用得，,"guá bô lâi-khì suah buē-īng-eh,"
,今仔日煞無通共你育囡仔。,kin-á-ji̍t suah bô thang kā lí io gín-á.
,無要緊，,"Bô iàu-kín,"
,我今仔日才來共請假，,"guá kin-á-ji̍t tsiah lâi kā tshíng-ká,"
,慢且，,"bān-tshiánn,"
,遮、遮有三百箍你提去做所費。,"tsia, tsia ū sann-pah khoo lí the̍h khì tsò sóo-huì."
,毋通按呢啦。,M̄-thang án-ne --lah.
,無要緊，,"Bô iàu-kín,"
,你緊提去。,lí kín the̍h--khì.
,真多謝乎。,Tsin to-siā --honnh.
,洪主任，,"Âng tsú-jīm,"
,趕緊咧，,"kuánn-kín --leh,"
,現場有發生代誌，,"hiān-tiûnn ū huat-sing tāi-tsì,"
,你緊來看。,lí kín lâi khuànn.
,好，,"Hó,"
,我連鞭來去。,guá liâm-mi lâi-khì.
,乖囝免哭，,"Kuai kiánn bián khàu,"
,阿爹搖你睏，,"a-tia iô lí khùn,"
,阿母無轉，,"a-bú bô tńg,"
,我嘛真憂悶，,"guá mā tsin iu-būn,"
,暝日思慕，,"mî-ji̍t su-bōo,"
,等待阿母轉，,"tán-thāi a-bú tńg,"
,搖啊搖，,"iô --ah iô,"
,乖囝啊，,"kuai kiánn --ah,"
,你就恬恬睏。,lí tiō tiām-tiām khùn.
,來矣，,"Lâi --ah,"
,小覕咧，,"sió bih --eh,"
,動手。,tāng-tshiú.
,阿婆，,"A-pô,"
,我欲來去，,"guá beh lâi-khì,"
,無才拜託你。,bô tsiah pài-thok --lí.
,你做你去啦，,"Lí tsò lí khì --lah,"
,衫囥咧我才共你洗乎。,sann khǹg --leh guá tsiah kā lí sé --honnh.
,哎喲，,"Ai-iō,"
,慧珠的，,"Huī-tsu--ê,"
,哎喲今你哪會踮咧遮睏啦？,ai-iō tann lí ná ē tiàm leh tsia khùn --lah?
,阿珠的啊，,"A-tsu--ê --ah,"
,阿婆抱你來睏乎。,a-pô phō lí lâi khùn --honnh.
,慧珠的，,"Huī-tsu--ê,"
,啊你哪會毋睏啦？,ah lí ná ē m̄ khùn --lah?
,阿婆。,A-pô.
,唅？,Hannh?
,這个阮爸爸，,"Tsit ê gún pá-pah,"
,這个啥人？,tsit ê siánn-lâng?
,欸，,"Eh,"
,啊就,ah tō
,阿婆，,"A-pô,"
,啥人啦？,siánn-lâng --lah?
,恁媽媽啦。,Lín má-mah --lah.
,阮媽媽？,Gún má-mah?
,阮媽媽去佗位？,Gún má-mah khì tó-uī?
,欸，,"Eh,"
,去臺北啦。,khì Tâi-pak --lah.
,阿婆，,"A-pô,"
,你𤆬我來臺北揣阮媽媽好毋？,lí tshuā guá lâi Tâi-pak tshuē gún má-mah hó --m̄?
,啥物？,Siánn-mih?
,好好，,"Hó hó,"
,咱來去睏。,lán lâi-khì khùn.
,阿婆，,"A-pô,"
,你的電報。,lí ê tiān-pò.
,電報？,Tiān-pò?
,慧珠。,Huī-tsu.
,洪先生，,"Âng --sian-sinn,"
,你共我看覓咧，,"lí kā guá khuànn-māi --leh,"
,是按怎樣是毋？,sī án-tsuánn-iūnn sī --m̄?
,你的小弟去予過身去。,Lí ê sió-tī khì hōo kè-sin --khì.
,唅？,Hannh?
,阮小弟，,"Gún sió-tī,"
,我明仔載頭幫車欲來去臺北。,guá bîn-á-tsài thâu-pang-tshia beh lâi-khì Tâi-pak.
,Mh。,Mh.
,是啥貨？,Sī siánn-hè?
,哎喲，,"Ai-iō,"
,慧珠的啊你當時來覕踮咧遮？,Huī-tsu--ê ah lí tang-sî lâi bih tiàm leh tsia?
,阿婆，,"A-pô,"
,我欲⿰來去臺北揣阮媽媽。,guá beh la̋i Tâi-pak tshuē gún má-mah.
,按呢欲哪會用得啦？,Án-ne beh ná ē-īng-eh --lah?
,哎喲！,Ai-iō!
,無要緊啦。,Bô iàu-kín --lah.
,你若去喔，,"Lí nā khì --ooh,"
,恁爸爸就煩惱死喔！,lín pá-pah tō huân-ló --sí --ooh!
,袂啦，,"Bē --lah,"
,阮爸爸大人袂吼呢。,gún pá-pah tuā-lâng bē háu --neh.
,唉，,"Haih,"
,講按呢啦。,kóng án-ne --lah.
,慧珠、慧珠仔、慧珠、慧珠仔、慧珠、慧珠仔。,"Huī-tsu, Huī-tsu-á, Huī-tsu, Huī-tsu-á, Huī-tsu, Huī-tsu-á."
,慧珠是怎樣是毋？,Huī-tsu sī-tsánn-iūnn sī --m̄?
,慧珠，,"Huī-tsu,"
,從透早就毋知去佗位，,"tsîng thàu-tsá tō m̄ tsai khì tó-uī,"
,佮厝裡攏無⿰看見。,kah tshù--lí lóng bô khuàinn.
,有影？,Ū-iánn?
,阿婆早起去臺北，,"A-pô tsái-khí khì Tâi-pak,"
,敢會綴阿婆去？,kám ē tè a-pô khì?
,有影就著，,"Ū-iánn tō tio̍h,"
,慧珠從昨暗就吵欲去臺北揣in媽媽。,Huī-tsu tsîng tsa-àm tō tshá beh khì Tâi-pak tshē in má-mah.
,Mh，,"Mh,"
,按呢我看明仔載你就去臺北共揣一逝。,án-ne guá khuànn bîn-á-tsài lí tō khì Tâi-pak kā tshuē --tsi̍t-tsuā.
,Mh。,Mh.
,行。,Kiânn.
,慧珠、慧珠仔、慧珠、慧珠仔、慧珠。,"Huī-tsu, Huī-tsu-á, Huī-tsu, Huī-tsu-á, Huī-tsu."
,喂，,"Eh,"
,老洪的，,"láu Âng--ê,"
,你哪會來遮？,lí ná ē lâi tsia?
,我這馬才對阿里山來，,"Guá tsit-má tsiah tuì A-lí-san lâi,"
,欲來揣一个囡仔。,beh lâi tshē tsi̍t ê gín-á.
,有影？,Ū-iánn?
,順紲允看有頭路無。,Sūn-suà ín khuànn ū thâu-lōo --bô.
,喔，,"Ooh,"
,按呢好，,"án-ne hó,"
,蓋拄仔好，,"kài tú-á-hó,"
,無來我遐，,"bô lâi guá hia,"
,我這馬咧開唱片公司，,"guá tsit-má teh khui tshiùnn-phìnn kong-si,"
,來共我鬥跤手，,"lâi kā guá tàu-kha-tshiú,"
,乎？,honnh?
,喔，,"Ooh,"
,來來來，,"lâi lâi lâi,"
,行行。,kiânn kiânn.
,好。,Hó.
,哈哈哈哈哈，,"Ha ha ha ha ha,"
,莫走啦，,"mài tsáu --lah,"
,唚一下爾爾，,"tsim --tsi̍t-ē niā-niā,"
,mh？,mh?
,今遮坐啦，,"Tann tsia tsē --lah,"
,啊毋予我,ah m̄ hōo guá
,較客氣咧好毋？,Khah kheh-khì --leh hó --m̄?
,較客氣咧？,Khah kheh-khì --leh?
,抑無我就怎樣？,Ia̍h-bô guá tō tsánn-iūnn?
,較君子咧啦。,Khah kun-tsú --leh --lah.
,較君子？,Khah kun-tsú?
,喔，,"Ooh,"
,哈哈哈哈，,"ha ha ha ha,"
,抑無咱來看電影。,ia̍h-bô lán lâi khuànn tiān-iánn.
,無聊的男性，,"Bô-liâu ê lâm-sìng,"
,這就是阮名字。,tse tsiū sī gún miâ-jī.
,洪一峰自從來加入伊的朋友所開的唱片公司了後，,"Âng It-hong tsū-tsiông lâi ka-ji̍p i ê pîng-iú sóo khui ê tshiùnn-phìnn kong-si liáu-āu,"
,經過一段苦心努力，,"king-kuè tsi̍t-tuānn khóo-sim lóo-li̍k,"
,已經是歌聲響遍天邊海角。,í-king sī kua-siann hiáng phiàn thinn-pinn hái-kak.
,悲傷的空虛心情，,"Pi-siong ê khang-hi sim-tsîng,"
,已經來逼阮藏踮你身邊，,"í-king lâi pik gún tshàng tàm lí sin-pinn,"
,露水滴，,"lōo-tsuí tih,"
,哪通來，,"ná thang lâi,"
,添阮心哀悲。,thiam gún sim ai-pi.
,時日你毋就講明，,"Sî-ji̍t lí m̄ tiō kóng-bîng,"
,你做董事長的人毋知影支票，,"lí tsuè táng-sū-tiúnn ê lâng m̄ tsai-iánn tsi-phiò,"
,今是怎樣？,tann sī-tsuánn-iūnn?
,毋著愛講明，,"M̄ tio̍h-ài kóng-bîng,"
,水愛有一路敨，,"tsuí ài ū tsi̍t-lōo tháu,"
,恬恬是袂通過，,"tiām-tiām sī bē thong-kuè,"
,著愛行幾逝你才會甘願啊，,"tio̍h-ài kiânn kuí tsuā lí tsiah ē kam-guān --ah,"
,是怎樣啦？,sī-tsuánn-iūnn --lah?
,你猶閣毋講？,Lí iáu-koh m̄ kóng?
,今我這條較細條，,"Tann guá tsit tiâu khah sè tiâu,"
,嘛先都合一下，,"mā sing too-ha̍p --tsi̍t-ē,"
,囥遮久欲哪會用得，,"khǹg tsiah kú beh ná ē-īng-lit,"
,毋通閣拖矣啦。,m̄-thang koh thua --ah --lah.
,進前你去我的沙場出三萬石的木材，,"Tsìn-tsîng lí khì guá ê sua-tiûnn tshut sann-bān tsio̍h ê bo̍k-tsâi,"
,兩百萬的支票煞共我退票，,"nn̄g-pah bān ê tsi-phiò suah kā guá thè-phiò,"
,欲叫我怎樣對公司交代？,beh kiò guá tsánn-iūnn tuì kong-si kau-tài?
,這款代誌我都攏毋知影咧，,"Tsit khuán tāi-tsì guá to lóng m̄ tsai-iánn --leh,"
,好啦，,"hó --lah,"
,明仔早起恁才來去公司裡，,"bîn-á-tsái-khí lín tsiah lâi-khì kong-si--lí,"
,我一定會替恁解決。,guá it-tīng ē thè lín kái-kuat.
,無毋著乎？,Bô m̄-tio̍h --honnh.
,明仔載喔！,Bîn-á-tsài --ooh!
,才拜託喔！,Tsiah pài-thok --ooh!
,董事長，,"Táng-sū-tiúnn,"
,我為著公司乎想欲閣傱一个來,guá uī-tio̍h kong-si --honnh siūnn-beh koh tsông tsi̍t ê lâi
,無愛聽啦。,Bô ài thiann --lah.
,無nooh，,"Bô --nooh,"
,董事長啊。,táng-sū-tiúnn --ah.
,好矣！,Hó --ah!
,我問你咧，,"Guá mn̄g --lí --leh,"
,公司按怎樣負債累累啦？,kong-si án-tsánn-iūnn hū-tsè-luí-luí --lah?
,啊這就是號做,Ah tse tō sī hō-tsò
,免講！,Bián kóng!
,明仔載我來公司來查數。,Bîn-á-tsài guá lâi kong-si lâi tshâ-siàu.
,喂，,"Eh,"
,無nooh，,"bô --nooh,"
,董事長啊，,"táng-sū-tiúnn --ah,"
,欸這,eh tse
,恁老爸所做的代誌你一定會知。,Lín lāu-pē sóo tsò ê tāi-tsì lí it-tīng ē tsai.
,我攏毋知影，,"Guá lóng m̄ tsai-iánn,"
,你毋通閣追問我，,"lí m̄-thang koh tui-mn̄g --guá,"
,我真艱苦，,"guá tsin kan-khóo,"
,拜託一下，,"pài-thok --tsi̍t-ē,"
,拜託你予我轉來去。,pài-thok lí hōo guá tńg--lâi-khì.
,欲轉去？,Beh tńg--khì?
,無遐簡單啦，,"Bô hiah kán-tan --lah,"
,哭怎樣？,khàu tsánn-iūnn?
,以後我當做生柴共你款待。,Í-āu guá tòng-tsò tshinn tshâ kā lí khuán-thāi.
,青春夢斷你我已經是無望，,"Tshing-tshun bāng tn̄g lí guá í-king sī bô bāng,"
,舊情綿綿心內只想你一人，,"kū-tsîng mî-mî sim-lāi tsí siūnn lí tsi̍t lâng,"
,明知你是有去無回，,"bîng tsai lí sī ū khì bô huê,"
,因為怎樣我毋反悔，,"in-uī tsuánn-iūnn guá m̄ huán-hué,"
,啊，,"ah,"
,毋想你、毋想你、毋想你，,"m̄ siūnn lí, m̄ siūnn lí, m̄ siūnn lí,"
,怎樣我又每暗夢，,"tsuánn-iūnn guá iū muí àm bāng,"
,彼日談情的樓窗。,hit ji̍t tâm-tsîng ê lâu-thang.
,舊情綿綿，,"Kū-tsîng mî-mî,"
,這是本台歌手洪一峰先生主唱，,"tse sī pún tâi kua-tshiú Âng It-hong sian-sinn tsú-tshiùnn,"
,欲來共親愛的聽眾報告一个好消息，,"beh lâi kā tshin-ài ê thiann-tsiòng pò-kò tsi̍t ê hó siau-sit,"
,洪一峰先生今暗欲在本市永旦戲院舉辦音樂發表會，,"Âng It-hong sian-sinn kim-àm beh tsāi pún tshī Íng-tàn hì-īnn kí-pān im-ga̍k huat-piáu-huē,"
,敬請親愛的聽眾恭臨指教。,kìng-tshiánn tshin-ài ê thiann-tsiòng kiong-lîm tsí-kàu.
,阿爹，,"A-tia,"
,你是欲叫我怎樣？,lí sī beh kiò guá tsuánn-iūnn?
,是怎樣是毋？,Sī-tsuánn-iūnn sī --m̄?
,你為著自己的利益欲叫我犧牲，,"Lí uī-tio̍h tsū-kí ê lī-ik beh kiò guá hi-sing,"
,若是按呢，,"nā-sī án-ne,"
,閣免偌久，,"koh bián guā-kú,"
,彼間公司會予你亂到破產，,"hit king kong-si ē hōo lí luān kàu phò-sán,"
,彼个人敢毋是真可憐？,hit ê lâng kám m̄ sī tsin khó-liân?
,啥物咧可憐？,Siánn-mih teh khó-liân?
,恁爸飼你遮大漢矣，,"Lín-pē tshī lí tsiah tuā-hàn --ah,"
,嘛就予我享福咧，,"mā tō hōo guá hiáng-hok --leh,"
,閣無偌久，,"koh bô-guā-kú,"
,財產攏變咱的，,"tsâi-sán lóng piàn lán ê,"
,較忍耐咧，,"khah jím-nāi --eh,"
,我欲來去。,guá beh lâi-khì.
,感謝各位觀眾的捀場，,"Kám-siā kok-uī kuan-tsiòng ê phâng-tiûnn,"
,紲落去洪一峰先生欲來為伊最所愛的人獻唱一條舊情綿綿。,suà--lo̍h-khì Âng It-hong sian-sinn beh lâi uī i tsuè sóo ài ê lâng hiàn-tshiùnn tsi̍t tiâu kū-tsîng mî-mî.
,一言說出就欲放予袂記得，,"It giân sueh-tshut tsiū beh pàng hōo buē-kì-lit,"
,舊情綿綿，,"kū-tsîng mî-mî,"
,暝日較想也是你，,"mî-ji̍t khah siūnn iā sī lí,"
,明知你咱袂當做陣，,"bîng tsai lí lán buē-tàng tsuè-tīn,"
,因何偏偏對你鍾情，,"in-hô phian-phian tuì lí tsiong-tsîng,"
,啊，,"ah,"
,毋想你、毋想你、毋想你！,"m̄ siūnn lí, m̄ siūnn lí, m̄ siūnn lí!"
,怎樣我又閣想起，,"Tsuánn-iūnn guá iū-koh siūnn khí,"
,早日談戀的樹邊。,tsá-ji̍t tâm-luân ê tshiū-pinn.
,青春夢斷你我已經是無望，,"Tshing-tshun bāng tn̄g lí guá í-king sī bô-bāng,"
,舊情綿綿，,"kū-tsîng mî-mî,"
,心內只想你一人，,"sim-lāi tsí siūnn lí tsi̍t lâng,"
,明知你是有去無回，,"bîng tsai lí sī ū khì bô huê,"
,因為怎樣我毋反悔，,"in-uī tsuánn-iūnn guá m̄ huán-hué,"
,啊，,"ah,"
,毋想你、毋想你！,"m̄ siūnn lí, m̄ siūnn lí!"
,毋想你！,M̄ siūnn lí!
,怎樣我又每暗夢，,"Tsuánn-iūnn guá iū muí àm bāng,"
,彼日談情的樓窗。,hit ji̍t tâm-tsîng ê lâu-thang.
,啊！,Ah!
,欸，,"Eh,"
,你敢毋是阿霞？,lí kám m̄ sī A-hâ?
,阿婆。,A-pô.
,哎喲，,"Ai-iō,"
,我揣你誠久囉，,"guá tshē lí tsiânn kú --looh,"
,洪先生乎是誠可憐喔，,"Âng --sian-sinn --honnh sī tsiânn khó-liân --ooh,"
,每日都咧思念你，,"muí ji̍t to teh su-liām --lí,"
,你知毋？,lí tsai --m̄?
,慧珠現在怎樣？,Huī-tsu hiān-tsāi tsuánn-iūnn?
,就綴我出來臺北啦。,Tiō tè guá tshut-lâi Tâi-pak --lah.
,唅，,"Hannh,"
,有影是毋？,ū-iánn sī --m̄?
,現在佇佗位？,Hiān-tsāi tī tó-uī?
,我隨來看慧珠，,"Guá suî lâi khuànn Huī-tsu,"
,你𤆬我來看好毋？,lí tshuā guá lâi khuànn hó --m̄?
,啊就,Iah tiō
,是怎樣啦？,Sī-tsuánn-iūnn --lah?
,煞去予⿰拍毋見去矣。,Suah khì hōo pháng-kìnn --khì --ah.
,唅？,Hannh?
,⿰拍毋見！,Pháng-kìnn!
,這六千箍予恁三个分。,Tse la̍k-tshing khoo hōo lín sann ê pun.
,啥物？,Siánn-mih?
,攏總二十外萬才分六千箍。,Lóng-tsóng jī-tsa̍p guā bān tsiah pun la̍k-tshing khoo.
,啥物？,Sím-mih?
,一个毋才分兩千。,Tsi̍t ê m̄-tsiah pun nn̄g-tshing.
,兄弟代，,"Hiann-tī tāi,"
,馬馬虎虎啦，,"má-má-hu-hu --lah,"
,以後相補猶會著啦。,í-āu sio-póo iá ē tio̍h --lah.
,你實在真敢閘，,"Lí si̍t-tsāi tsin kánn tsa̍h,"
,每次都用這款的手段。,muí tshù to iōng tsit khuán ê tshiú-tuānn.
,啊好好好，,"Ah hó hó hó,"
,絕對欲予你好看。,tsua̍t-tuì beh hōo lí hó-khuànn.
,哼！,Hngh!
,欲好看怎樣？,Beh hó-khuànn tsuánn-iūnn?
,對手是我的囝婿嘛，,"Tuì-tshiú sī guá ê kiánn-sài --mah,"
,哈哈哈哈哈。,ha ha ha ha ha.
,心稀微在路邊，,"Sim hi-bî tsāi lōo-pinn,"
,路燈光清清，,"lōo-ting kng-tshinn-tshinn,"
,若親像照阮心情，,"ná-tshin-tshiūnn tsiò gún sim-tsîng,"
,暗淡無元氣，,"àm-tām bô guân-khì,"
,彼當時，,"hit tang-sî,"
,伊提議，,"i thê-gī,"
,欲分離，,"beh hun-lī,"
,因何我會無來共阻止，,"in-hô guá ē bô lâi kā tsóo-tsí,"
,啊，,"ah,"
,被人放捒的小城市，,"pī lâng pàng-sak ê sió siânn-tshī,"
,寂寞月暗暝。,tsi̍k-bo̍k ge̍h àm-mê.
,爸爸、爸爸、爸爸、爸爸。,"Pá-pah, pá-pah, pá-pah, pá-pah."
,慧珠。,Huī-tsu.
,這个囡仔你的是毋？,Tsit ê gín-á lí ê sī --m̄?
,嘿，,"Hennh,"
,是。,sī.
,真古錐乎，,"Tsin kóo-tsui --honnh,"
,我抱一下。,guá phō --tsi̍t-ē.
,拜託拜託。,Pài-thok pài-thok.
,我抱來去乎。,Guá phō lâi-khì --honnh.
,欸？,Eh?
,大人，,"Tāi-jîn,"
,in是犯啥物罪？,in sī huān siánn-mih tsuē?
,犯詐欺罪，,"Huān tsà-khi-tsuē,"
,伊是違反票據法，,"i sī uî-huán phiò-kì-huat,"
,若有十萬箍提去法庭繳納，,"nā ū tsa̍p-bān khoo the̍h-khì huat-tîng kiáu-la̍p,"
,可以交保。,khó-í kau-pó.
,十萬箍！,Tsa̍p-bān khoo!
,啊阮阿爹咧？,Ah gún a-tia --leh?
,無法度，,"Bô-huat-tōo,"
,經過法院，,"king-kuè huat-īnn,"
,行！,kiânn!
,洪先生，,"Âng --sian-sinn,"
,妹妹睏去矣呢。,me-me khùn --khì --ah --neh.
,好，,"Hó,"
,予睏好，,"hōo khùn hó,"
,我隨時去。,guá suî-sî khì.
,洪先生。,Âng --sian-sinn.
,阿婆，,"A-pô,"
,我揣你真久矣。,guá tshē lí tsin kú --ah.
,你有想欲見月霞一下面無？,Lí ū siūnn-beh kìnn Gua̍t-hâ tsi̍t-ē bīn --bô?
,月霞！,Gua̍t-hâ!
,月霞佇佗位？,Gua̍t-hâ tī tó-uī?
,洪先生，,"Âng --sian-sinn,"
,若有十萬箍，,"nā ū tsa̍p-bān khoo,"
,月霞的身軀就會當自由。,Gua̍t-hâ ê sin-khu tiō ē-tàng tsū-iû.
,好，,"Hó,"
,十萬箍無問題，,"tsa̍p-bān khoo bô būn-tuê,"
,我隨時⿰來去準備。,guá suî-sî la̋i tsún-pī.
,啊！,Ah!
,緊咧，,"Kín --leh,"
,慧珠啦。,Huī-tsu --lah.
,慧珠。,Huī-tsu.
,阿婆，,"A-pô,"
,伊是啥物人？,i sī siánn-mih lâng?
,慧珠的，,"Huī-tsu--ê,"
,伊就是你的媽媽，,"i tiō sī lí ê má-mah,"
,你緊共伊叫。,lí kín kā i kiò.
,媽媽、媽媽。,"Má-mah, má-mah."
,慧珠。,Huī-tsu.
,媽媽、媽媽、媽媽。,"Má-mah, má-mah, má-mah."
,洪先生，,"Âng --sian-sinn,"
,有人送批欲予你。,ū lâng sàng phue beh hōo --lí.
,好，,"Hó,"
,多謝。,to-siā.
,洪先生，,"Âng --sian-sinn,"
,感謝你十萬箍的援助，,"kám-siā lí tsa̍p-bān khoo ê uān-tsōo,"
,使我會得通恢復自由，,"sú guá ē-tit-thang khue-ho̍k tsū-iû,"
,我已經明暸恁兩个的事情，,"guá í-king bîng-liáu lín nn̄g ê ê sīr-tsîng,"
,現在我以愛欲來答謝你的好意，,"hiān-tsāi guá í ài beh lâi tap-siā lí ê hó-ì,"
,從月霞清白的身軀欲來交還你，,"tsiông Gua̍t-hâ tshing-pi̍k ê sin-khu beh lâi kau-hîng --lí,"
,祝恁幸福快樂。,tsiok lín hīng-hok khuài-lo̍k.
