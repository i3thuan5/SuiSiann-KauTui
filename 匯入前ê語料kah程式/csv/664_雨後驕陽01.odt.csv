Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
,新娘來喔，,"Sin-niû lâi --ooh,"
,新娘來喔！,sin-niû lâi --ooh!
,新娘媠噹噹！,Sin-niû suí-tang-tang!
,足媠的！,Tsiok suí --ê!
,新娘媠噹噹！,Sin-niû suí-tang-tang!
,恭喜喔、恭喜！,"Kiong-hí --ooh, kiong-hí!"
,足媠的呢！,Tsiok suí --ê --neh!
,新娘足媠的！,Sin-niû tsiok suí --ê!
,來來來！,Lâi lâi lâi!
,等待車門兩邊開，,"Tán-thāi tshia-mn̂g lióng pian khai,"
,金銀財寶做伙來，,"kim-gîn tsâi-pó tsò-hué lâi,"
,新人歡喜入房內，,"sin-lîn huann-hí ji̍p pâng-lāi,"
,生囝生孫狀元才。,senn-kiánn senn sun tsiōng-guân tsâi.
,木成 啊！,Bo̍k-sîng  --ah!
,你閣徛咧遮創啥，,"Lí koh khiā leh tsia tshòng sánn,"
,來看新娘仔，,"lâi khuànn sin-niû-á,"
,足媠的呢！,tsiok suí --ê --neh!
,拜。,Pài.
,送入洞房。,Sàng ji̍p tōng-pâng.
,蓋棉被。,Kah mî-phuē.
,拜託咧，,"Pài-thok --eh,"
,人咧無急，,"lâng leh bô kip,"
,恁兩个是咧急啥啦？,lín nn̄g ê sī leh kip sánn --ah ?
,啊重點就佇咧遮啊。,Ah tiōng-tiám tō tī-leh tsia --ah.
,就是meh。,Tō sī --meh.
,三八啦。,Sam-pat --lah.
,掀頭巾。,Hian thâu-kin.
,今仔日真歡喜呢！,Kin-á-ji̍t tsin huann-hí --neh!
,我的後生佮牡丹小姐，,"Guá ê hāu-sinn kah Bóo-tan sió-tsiá,"
,兩人牽手結連理，,"nn̄g lâng khan-tshiú kiat liân lí,"
,來建立一个新的家庭，,"lâi kiàn-li̍p tsi̍t ê sin ê ka-tîng,"
,乎，,"honnh,"
,翁某同心，,"ang-bóo tâng-sim,"
,共同奮鬥，,"kiōng-tông hùn-tàu,"
,恩恩愛愛一世人！,un-un-ài-ài tsi̍t-sì-lâng!
,講了好、講了好！,"Kóng liáu hó, kóng liáu hó!"
,哈哈哈。,Ha ha ha.
,閣有，,"Koh ū,"
,乎，,"honnh,"
,啊 木成仔 咧？,ah  Bo̍k-sîng--á  --leh?
,木成 喔？,Bo̍k-sîng  --ooh?
,木成 啊、 木成 喔、 木成 啊！,"Bo̍k-sîng  --ah,  Bo̍k-sîng  --ooh,  Bo̍k-sîng  --ah!"
,佇遐，,"Tī hia,"
,嘿嘿！,heh heh!
,頭家！,Thâu-ke!
,十幾年前呢，,"Tsa̍p kuí nî tsîng --neh,"
,我佇咱遮的彼火車頭口遐仔，,"guá tī lán tsia ê he hué-tshia-thâu-kháu hia--á,"
,看著一个囡仔佇咧擦皮鞋，,"khuànn-tio̍h tsi̍t ê gín-á tī-leh tshat phê-uê,"
,伊擦了足認真的，,"i tshat liáu tsiok līn-tsin --ê,"
,我佇後壁偷偷仔共看啦，,"guá tī āu-piah thau-thau-á kā khuànn --lah,"
,伊攏無發現著，,"i lóng bô huat-hiān --tio̍h,"
,我入來共問講，,"guá ji̍p-lâi kā mn̄g kóng,"
,啊你是佮啥物人學的啊？,ah lí sī kah sánn-mih lâng o̍h --ê --ah?
,伊共我講乎，,"I kā guá kóng --honnh,"
,伊攏無佮人學，,"i lóng bô kah lâng o̍h,"
,乎，,"honnh,"
,伊就看人擦過，,"i tō khuànn lâng tshat--kuè,"
,啊自然就會曉矣，,"ah tsū-liân tō ē-hiáu --ah,"
,我就啊共這个囡仔𤆬轉來厝裡，,"guá tsiū ah kā tsit ê gín-á tshuā tńg--lâi tshù--e,"
,教伊做皮鞋，,"kà i tsò phê-ê,"
,果然無錯，,"kó-liân bô tshò,"
,頭殼真巧真認真，,"thâu-khak tsin khiáu tsin līn-tsin,"
,一學就會曉，,"tsi̍t o̍h tō ē-hiáu,"
,鞋仔嘛做甲真好。,ê-á mā tsò kah tsin hó.
,正義啊，,"Tsìng-gī --ah,"
,啊今仔日乎，,"ah kin-á-ji̍t --honnh,"
,是 榮燦 的好日子，,"sī  Îng-tshàn  ê hó ji̍t-tsí,"
,啊你講這欲創啥啦？,ah lí kóng tse beh tshòng siánn --lah?
,你恬恬聽我講啦。,Lí tiām-tiām thiann guá kóng --lah.
,今仔日呢，,"Kin-á-ji̍t --neh,"
,是阮 黃 家雙喜臨門的好日子，,"sī guán  N̂g  --ka siang hí lîm mn̂g ê hó ji̍t-tsí,"
,頭一喜呢，,"thâu tsi̍t hí --neh,"
,是我的後生娶新婦，,"sī guá ê hāu-sinn tshuā-sin-pū,"
,乎，,"honnh,"
,啊第二喜呢，,"ah tē-jī hí --neh,"
,我準備欲共這个囡仔收改做我家己的囝。,guá tsún-pī beh kā tsit ê gín-á siu kái-tsò guá ka-tī ê kiánn.
,我欲掠。,Guá beh lia̍h.
,我嘛欲掠。,Guá mā beh lia̍h.
,我掠著矣。,Guá lia̍h-tio̍h --ah.
,彼是啥？,He sī siánn?
,相機啊。,Siòng-ki --ah.
,翕相的喔？,Hip-siòng --ê --ooh?
,哈、著！,"Ha, tio̍h!"
,嘻，,"Hi,"
,啊毋緊翕！,ah m̄ kín hip!
,喔好！,Ooh hó!
,翕我！,hip guá!
,等咧！,Tán --eh!
,莫急！,Mài kip!
,好、好！,"Hó, hó!"
,慢慢仔來！,Bān-bān-á lâi!
,好啦、好啦！,"Hó --lah, hó --lah!"
,慢慢仔來！,Bān-bān-á lâi!
,一个一个來，,"Tsi̍t ê tsi̍t ê lâi,"
,好無？,hó --bô?
,莫搶、莫搶！,"Mài tshiúnn, mài tshiúnn!"
,啊！,Ah!
,恁猶閣咧佇遮耍？,Lín iah koh leh tī tsia sńg?
,緊去 萬財 叔in兜食滿月酒，,"Kín khì  Bān-tsâi  tsik in tau tsia̍h muá-gue̍h-tsiú,"
,欲袂赴矣啦。,beh bē-hù --ah --lah.
,你受傷矣喔？,Lí siū-siong --ah --ooh?
,我拄仔聽你講你欲去 萬財 遐，,"Guá tú-á thiann lí kóng lí beh khì  Bān-tsâi  hia,"
,我綴你來去好無？,guá tuè lí lâi-khì hó --bô ?
,喔！,Ooh!
,好啊！,Hó --ah!
,喔？,Ooh?
,你的鞋仔哪會遮 流線 ？,Lí ê ê-á ná ē tsiah  流線 ?
,噓！,Sy!
,較細聲的啦！,Khah sè-siann --ê --lah!
,家己烏白畫起去的。,Ka-tī oo-pe̍h uē --khí-khì --ê.
,啊你的襪仔咧？,Ah lí ê bue̍h-á --leh?
,揣無白漆啦！,Tshuē bô pe̍h tshat --lah!
,牡丹 ，,"Bóo-tan ,"
,你來矣喔！,lí lâi --ah --ooh!
,嫂仔！,"Só--á,"
,恭喜呢！,kiong-hí --neh!
,多謝你啦！,To-siā --lí --lah!
,這位是你的？,Tsit uī sī lí ê?
,喂，,"Eh,"
,榮燦 啊！,Îng-tshàn  --ah!
,喂，,"Eh,"
,萬財 ！,Bān-tsâi !
,喂，,"Eh,"
,牡丹 ，,"Bóo-tan ,"
,你來矣喔，,"lí lâi --ah --ooh,"
,哈哈哈！,ha ha ha!
,阿美 ，,"A-bí ,"
,我共你講，,"guá kā lí kóng,"
,這个乎就我做兵仝梯的 榮燦仔 啦，,"tsit ê --honnh tō guá tsò-ping kāng thui ê  Îng-tshàn--á  --lah,"
,哈哈。,ha ha.
,你好！,Lí hó!
,喔謼謼，,"Ooh hooh hooh,"
,喂。,eh.
,啊來來來，,"Ah lâi lâi lâi,"
,添丁大富貴，,"thiam-ting tuā hù-kuì,"
,來來來！,lâi lâi lâi!
,哎！,Aih!
,就毋免按呢！,Tō m̄-bián án-ne!
,一定愛的啦！,it-tīng ài --ê --lah!
,咱作田人，,"Lán tsoh-tshân lâng,"
,是欲按怎大富貴，,"sī beh án-nuá tuā hù-kuì,"
,後遍乎，,"āu piàn --honnh,"
,這囡仔若大漢乎，,"tse gín-á nā tuā-hàn --honnh,"
,去恁城裡共你拜師學藝，,"khì lín siânn--lí kā lí pài-su-ha̍k-gē,"
,看會較有出脫無！,khuànn ē khah ū tshut-thuat --bô!
,唉唷！,Haih ioh!
,彼有啥物問題，,"He ū siánn-mih būn-tê,"
,你若甘乎，,"lí nā kam --honnh,"
,我一定共伊教啦！,guá it-tīng kā i kà --lah!
,有影乎！,Ū-Iánn --honnh!
,正經的啊。,Tsìng-king --ê --ah.
,好nooh，,"Hó --nooh,"
,哈哈。,ha ha.
,喂，,"Eh,"
,叫啥物名？,kiò siánn-mih miâ?
,喔，,"Ooh,"
,號做 天寶仔 啦，,"hō-tsò  Thian-pó--á  --lah,"
,啊我就頇慢人啦，,"ah guá tō hân-bān lâng --lah,"
,凊彩號號咧啦。,tshìn-tshái hō-hō--eh --lah.
,天寶 ，,"Thian-pó ,"
,喂，,"eh,"
,這名袂䆀呢！,tse miâ bē-bái --neh!
,按呢喔！,Án-ne --ooh!
,嘿！,Hennh!
,哈哈哈。,Ha ha ha.
,來來來，,"Lâi lâi lâi,"
,我共恁翕相！,guá kā lín hip-siòng!
,翕相喔！,Hip-siòng --ooh!
,來，,"Lâi,"
,看遮喔乎！,khuànn tsia --ooh --honnh!
,來，,"Lâi,"
,較笑的喔！,khah tshiò --ê --ooh!
,好矣！,Hó --ah!
,好矣諾？,Hó --ah --hioh?
,按呢好啦，,"Án-ne hó --lah,"
,開桌啦！,khui-toh --lah!
,逐家坐啦！,Ta̍k-ke tsē --lah!
,榮燦 啊，,"Îng-tshàn  --ah,"
,來來來，,"lâi lâi lâi,"
,來坐遮、坐遮！,"lâi tsē tsia, tsē tsia!"
,喂，,"Eh,"
,阿財 啊！,A-tsâi  --ah!
,彼tsa̋u 囡仔是siáng？,He tsa̋u gín-á sī siáng?
,喔，,"Ooh,"
,阮厝邊，,"gún tshù-pinn,"
,自細漢看大漢的，,"tsū sè-hàn khuànn tuā-hàn ê,"
,像家己的小妹仔的啦！,tshiūnn ka-tī ê sió-muē-á --ê --lah!
,喔，,"Ooh,"
,來，,"lâi,"
,阿好 姆仔喔。,A-hó  ḿ--á --ooh.
,喂！,Eh!
,我共你介紹。,Guá kā lí kài-siāu.
,嘿。,Hennh.
,這阮仝梯的 榮燦仔 。,Tse gún kāng-the--ê  Îng-tshàn--á .
,啊這位予伊坐啦！,Ah tsit uī hōo i tsē --lah!
,好啦好啦！,Hó --lah hó --lah!
,好啦乎，,"Hó --lah --honnh,"
,啊 榮燦 啊，,"ah  Îng-tshàn  --ah,"
,你坐遮、你坐遮，,"lí tsē tsia, lí tsē tsia,"
,啊恁坐做伙乎，,"ah lín tsē tsò-hué --honnh,"
,哈哈哈！,ha ha ha!
,阿好 姆仔，,"A-hó  ḿ--á,"
,多謝啊！,to-siā --ah!
,啊 牡丹 啊！,Ah  Bóo-tan  --ah!
,這阮做兵仝梯的 榮燦仔 啦，,"Tse gún tsò-ping kāng-the ê  Îng-tshàn--á  --lah,"
,啊伊就交予你照顧乎，,"ah i tō kau hōo lí tsiàu-kòo --honnh,"
,啊我閣來招呼人客啦乎，,"ah guá koh lâi tsio-hoo lâng-kheh --lah --honnh,"
,哈哈！,ha ha!
,淑娟仔，,"Siok-kuan--á,"
,啊你、你哪會坐這桌啦！,"ah lí, lí ná ē tsē tsit toh --lah!"
,我一个查埔人，,"Guá tsi̍t ê ta-poo-lâng,"
,哪有需要人照顧啦，,"ná ū su-iàu lâng tsiàu-kòo --lah,"
,來！,lâi!
,喂，,Eh!
,阿好 姆！,A-hó  ḿ!
,免客氣，,"Bián kheh-khì,"
,阿姨！,"a-î,"
,我來，,"guá lâi,"
,你好！,lí hó!
,緊食啊！,Kín tsia̍h --ah!
,莫客氣啦！,Mài kheh-khì --lah!
,乎，,"Honnh,"
,來來來，,"lâi lâi lâi,"
,趁燒食、趁燒食，,"thàn sio tsia̍h, thàn sio tsia̍h,"
,多謝乎！,To-siā --honnh!
,我家己來就會使矣！,Guá ka-kī lâi tō ē-sái --ah!
,喔好！,Ooh hó!
,免客氣、免客氣，,"Bián kheh-khì, bián kheh-khì!"
,我佮 萬財 乎，,"Guá kah  Bān-tsâi  --honnh,"
,做兵的時陣是仝梯的啦！,tsò-ping ê sî-tsūn sī kāng the --ê --lah!
,逐工咧黏做伙，,"Ta̍k kang leh liâm tsò-hué,"
,你嘛親像 萬財 的小妹仔，,"lí mā tshin-tshiūnn  Bān-tsâi  ê sió-muē-á,"
,牽牽咧喔，,"khan-khan-eh --ooh,"
,逐家攏一家伙仔啊！,ta̍k-ke lóng tsi̍t-ke-hué-á --ah!
,哈哈，,"Ha ha,"
,喂，,"eh,"
,你住址予我！,lí tsū-tsí hōo guá!
,彼相片啊，,"he siòng-phìnn --ah,"
,我愛寄予你啊！,guá ài kià hōo lí --ah!
,寄予 萬財 遐就會使矣！,Kià hōo  Bān-tsâi  hia tō ē-sái --ah!
,寄予我嘛仝款啦！,Kià hōo guá mā kāng-khuán --lah!
,五福村 26號。,Ngóo-hok tshun  26 hō.
,你看起來足瘦的，,"lí khuànn --khí-lâi tsiok sán --ê,"
,來來來，,"lâi lâi lâi,"
,食較濟咧，,"tsia̍h khah tsuē --eh,"
,來來來來來！,lâi lâi lâi lâi lâi!
,這馬幾點矣？,Tsit-má kuí tiám --ah?
,點半矣！,Tiám-puànn --ah!
,阿好 嬸仔，,"A-hó  tsím--á,"
,啊我有代誌，,"ah guá ū tāi-tsì,"
,欲先來轉矣喔！,beh sing lâi tńg --ah --ooh!
,土雞湯猶未來呢！,Thóo-kue-thng iáu-buē lâi --neh!
,⿰無要緊啦，,"Bua̋-kín --lah,"
,我有代誌欲先來走矣！,guá ū tāi-tsì beh sing lâi tsáu --ah!
,食有飽無？,Tsia̍h ū pá --bô ?
,有啦，,"Ū --lah,"
,誠腥臊liooh，,"tsiânn tshenn-tshau --liooh,"
,恭喜喔、恭喜喔！,"kiong-hí --ooh, kiong-hí --ooh!"
,伊是厝內上大漢的，,"I sī tshù-lāi siōng tuā-hàn --ê,"
,工課攏嘛伊咧做的。,khang-khè lóng mā i leh tsò --ê.
,按呢喔！,Án-ne --ooh!
,伊敢予人訂矣？,I kám hōo lâng tīng --ah?
,有足濟人咧問的呢，,"Ū tsiok tsē lâng leh mn̄g --ê --neh,"
,啊你若有佮意乎，,"ah lí nā ū kah-ì --honnh,"
,聘金你著愛落較大的喔，,"phìng-kim lí to̍h-ài lo̍h khah tuā --ê --ooh,"
,伊是阮庄仔頭上媠的喔！,i sī gún tsng-á-thâu siōng suí --ê --ooh!
,牡丹 小姐、 牡丹 小姐，,"Bóo-tan  sió-tsiá,  Bóo-tan  sió-tsiá,"
,你的花落去矣。,lí ê hue lak--khì --ah!
,無要緊啦，,"Bô iàu-kín --lah,"
,這花我本來就欲換矣，,"tse hue guá pún-lâi tō beh uānn --ah,"
,按呢才有新鞋仔通好穿。,án-ne tsiah ū sin ê-á thang hó tshīng.
,我會當做一雙新的予你啦。,Guá ē-tàng tsò tsi̍t siang sin --ê hōo --lí --lah.
,歹勢啦。,Pháinn-sè --lah.
,你今仔日哪會穿遐媠？,Lí kin-á-ji̍t ná ē tshīng hiah suí?
,喔，,"Ooh,"
,我⿰今仔日食滿月酒，,"guá kia̋nn-ji̍t tsia̍h muá-gue̍h-tsiú,"
,才予你等遮久啦！,tsiah hōo lí tán tsiah kú --lah!
,⿰無要緊啦，,"Ba̋u-kín --lah,"
,有等著人就好。,ū tán-tio̍h lâng tō hó.
,等著人有啥物路用？,Tán-tio̍h lâng ū siánn-mih lōo-īng?
,你看，,"Lí khuànn,"
,攏無菜矣啊。,lóng bô tshài --ah --ah!
,唅？,Hannh?
,你無替我留喔？,Lí bô thè guá lâu --ooh?
,佮你講耍笑的啦，,"Kah lí kóng-sńg-tshiò --ê --lah,"
,當然嘛有，,"tong-liân mā ū,"
,攏佇遮啦！,lóng tī tsia --lah!
,佳哉你有幫我留，,"Ka-tsài lí ū pang guá lâu,"
,今仔日連長欲請人客，,"kin-á-ji̍t liân-tiúnn beh tshiánn-lâng-kheh,"
,若無菜乎，,"nā-bô tshài --honnh,"
,我就慘矣！,guá tō tshám --ah!
,啊遐的柑仔是欲予你的啦！,Ah hia-ê kam-á sī beh hōo --lí --ê --lah!
,你敢知影，,"Lí kám tsai-iánn,"
,我賰三十五粒饅頭。,guá tshun sann-tsa̍p-gōo lia̍p bán-thô.
,我知影啊。,Guá tsai-iánn --ah.
,若按呢，,"Nā án-ne,"
,你較停仔敢有時間？,lí khah-thîng-á kám ū sî-kan?
,欲創啥？,Beh tshòng siánn?
,我想欲𤆬你去溪仔邊看鴨仔。,Guá siūnn-beh tshuā lí khì khe-á-pinn khuànn ah-á.
,我較佮意看鵝啦！,Guá khah kah-ì khuànn gô --lah!
,鵝？,Gô?
,佗位有鵝啊？,Tó-uī ū gô --ah?
,呆頭鵝 。,呆頭鵝 .
,唅？,Hannh?
,你欲佮我講啥？,Lí beh kah guá kóng siánn?
,我。,Guá.
,你若閣無愛講，,"Lí nā koh bô ài kóng,"
,我就無愛插你矣喔。,guá tō bô ài tshap --lí --ah --ooh.
,無啦，,"Bô --lah,"
,啊我就頇顢講話，,"ah guá tō hân-bān kóng-uē,"
,我驚我講毋著話，,"guá kiann guá kóng m̄-tio̍h uē,"
,以後你對我攏是歹印象。,í-āu lí tuì guá lóng sī pháinn ìn-siōng.
,你若啥物攏無講，,"Lí nā siánn-mih lóng bô kóng,"
,我才真正對你無印象吧！,guá tsiah tsin-tsiànn tuì lí bô ìn-siōng --pah!
,袂啦，,"Bē --lah,"
,我袂予你對我無印象。,guá bē hōo lí tuì guá bô ìn-siōng.
,這欲創啥？,Tse beh tshòng siánn?
,我欲替你畫跤範，,"Guá beh thè lí uē kha-pān,"
,我想欲替你做鞋。,guá siūnn-beh thè lí tsò ê.
,皮鞋？,Phuê-ê?
,Mh，,"Mh,"
,來！,lâi!
,你的跤腿足媠，,"Lí ê kha-thuí tsiok suí,"
,穿懸踏仔一定足好看。,tshīng kuân-ta̍h-á it-tīng tsiok hó-khuànn.
,你總算會曉講話矣乎！,Lí tsóng sǹg ē-hiáu kóng-uē --ah --honnh!
,我是實話實講啊。,Guá sī si̍t-uē-si̍t-kóng --ah.
,若按呢，,"Nā án-ne,"
,加講一寡仔啊。,ke kóng tsi̍t-kuá-á --ah.
,講啥啊，,"Kóng siánn --ah,"
,我欲替你做一雙足媠足媠的鞋仔。,guá beh thè lí tsò tsi̍t siang tsiok suí tsiok suí ê ê-á.
,啊毋過，,"Ah m̄-koh,"
,你毋是講，,"lí m̄ sī kóng,"
,你干焦做查埔鞋。,lí kan-na tsò tsa-poo-ê.
,Mh，,"Mh,"
,這是我頭一雙女鞋。,tse sī guá thâu tsi̍t siang lú-ê.
,我是頭一个喔？,Guá sī thâu tsi̍t ê --ooh?
,Mh！,Mh!
,你結這个紅線是啥物意思？,Lí kat tsit ê âng suànn sī siánn-mih ì-sù?
,無啊，,"Bô --ah,"
,無啥物意思啊，,"bô siánn-mih ì-sù --ah,"
,會當提落來矣。,ē-tàng the̍h --lo̍h-lâi --ah!
,你買個菜搞了整個下午，你當你自己老了是吧？老子就不敢操你啦？,你買個菜搞了整個下午，你當你自己老了是吧？老子就不敢操你啦？
,報告！是！,報告！是！
,還給我是！,還給我是！
,敬禮！連長好！禮畢！,敬禮！連長好！禮畢！
,報告！不是！,報告！不是！
,老子管你是不是！,老子管你是不是！
,交互蹲跳預備！開始！沒有命令不准起來！,交互蹲跳預備！開始！沒有命令不准起來！
,姼仔、姼仔、姼仔！,"Tshit-á, tshit-á, tshit-á!"
,你一个人足無聊的乎？,Lí tsi̍t ê lâng tsiok bô-liâu --ê --honnh?
,啊阮兩个⿰今仔放假啦，,"Ah guán nn̄g ê kia̋nn hòng-ká --lah,"
,陪阮去食冰，,"puê gún khì tsia̍h ping,"
,然後 等咧請你去看電影。,然後  tán --leh tshiánn lí khì khuànn tiān-iánn.
,喂！,"Eh,"
,等一下好無，,"tán --tsi̍t-ē hó --bô,"
,等一下、等一下啦！,"tán --tsi̍t-ē, tán --tsi̍t-ē --lah!"
,阮大的乎佇 雲林 足有名的，,"Guán tuā--ê --honnh tī  Hûn-lîm  tsiok ū-miâ --ê,"
,你佮阮出去絕對足光彩的，,"lí kah guán tshut-khì tsua̍t-tuì tsiok kong-tshái --ê,"
,我共你講。,guá kā lí kóng.
,牡丹 啊，,"Bóo-tan  --ah,"
,我叫你等我，,"guá kiò lí tán --guá,"
,你是閣走去佗位啦，,"lí sī koh tsáu-khì tó-uī --lah,"
,喂，,"eh,"
,啊有啥物代誌？,ah ū siánn-mih tāi-tsì?
,𤆬伊去𨑨迌啊，,"Tshuā i khì tshit-thô --ah,"
,佮你啥物代誌？,kah lí siánn-mih tāi-tsì?
,伊是恁姼仔？,I sī lín tshit-á ?
,喂是、是阮小妹啊，,"Eh sī, sī gún sió-muē --ah,"
,喂，,"eh,"
,我佮恁連長嘛有熟呢！,guá kah lín liân-tiúnn mā ū si̍k --neh!
,你、你熟似阮連長？,"Lí, lí si̍k-sāi guán liân-tiúnn?"
,啊當然囉，,"Ah tong-jiân --looh,"
,這伊寄我買的啊，,"tse i kià guá bé --ê --ah,"
,抑無按呢啦，,"ah-bô án-ne --lah,"
,咱做伙來去揣連長開講啦！,lán tsò-hué lâi-khì tshuē liân-tiúnn khai-káng --lah!
,阮、阮、阮閣有代誌啦，,"Guán, guán, guán koh ū tāi-tsì --lah,"
,阮、阮先走矣！,"guán, guán sing tsáu --ah!"
,免啦免啦，,"Bián --lah bián --lah,"
,行行行行！,kiânn kiânn kiânn kiânn!
,像你這款乎，,"Tshiūnn lí tsit khuán --honnh,"
,遮媠的查某囡仔，,"tsiah suí ê tsa-bóo gín-á,"
,莫一个人來遮攏是查埔人的所在啦。,mài tsi̍t ê lâng lâi tsia lóng sī tsa-poo-lâng ê sóo-tsāi --lah.
,多謝。,To-siā.
,喂，,"Eh,"
,你就是阮某啦。,lí tō sī gún bóo --lah.
,我哪會按呢講。,Guá ná ē án-ne kóng.
,劉木成！,劉木成！
,有！,有！
,還好吧？,還好吧？
,報告！還好！,報告！還好！
,阿兄！,A-hiann!
,哎唷，,"Aih ioh,"
,哪會按呢啦！,ná ē án-ne --lah!
,予人操甲按呢啦！,Hōo lâng tshau kah án-ne --lah!
,來來來來，,"Lâi lâi lâi lâi,"
,緊坐、緊坐。,"kín tsē, kín tsē!"
,你喔，,"Lí --ooh,"
,到底是做啥物毋著啦？,tàu-té sī tsò siánn-mih m̄-tio̍h --lah?
,無啦，,"Bô --lah,"
,我就出去傷暗轉去部隊矣。,guá tō tshut-khì siunn àm tńg-khì pōo-tuī --ah!
,來啦，,"Lâi --lah,"
,緊食、緊食！,"kín tsia̍h, kín tsia̍h!"
,愛耍乎，,"Ài sńg --honnh,"
,⿰無要緊啦，,"bua̋-kín --lah,"
,愛盤撋啦，,"ài puânn-nuá --lah,"
,連長、班長、排長，,"liân-tiúnn, pan-tiúnn, pâi tn̂g,"
,攏愛盤撋，,"lóng ài puânn-nuá,"
,你有無？,lí ū --bô?
,早就佮你教過矣，,"Tsá tō kah lí kà--kuè --ah,"
,攏欲退伍猶袂曉啦，,"lóng beh thè-ngóo iáu bē-hiáu --lah,"
,莫怪乎，,"bo̍k-kuài --honnh,"
,阿爸攏講你是老實甲有賰。,a-pah lóng kóng lí sī láu-si̍t kah ū tshun.
,足熱乎，,"Tsiok jua̍h --honnh,"
,緊食，,"kín tsia̍h,"
,彼啥物？,he siánn-mih ?
,來來來，,"Lâi lâi lâi,"
,我看、我看。,"guá khuànn, guá khuànn."
,細膩啦！,Sè-jī --lah!
,哎唷，,"Aih ioh,"
,查某人的跤範喔！,tsa-bóo-lâng ê kha-pān --ooh!
,好啦好啦好啦，,"Hó --lah hó --lah hó --lah,"
,還我！,hîng --guá!
,啊好啊，,"Ah hó --ah,"
,莫怪遮暗轉去部隊，,"bo̍k-kuài tsiah àm tńg-khì pōo-tuī,"
,去約會乎？,khì iok-huē --honnh?
,哈哈哈哈哈，,"Ha ha ha ha ha,"
,按呢會使啦，,"án-ne ē-sái --lah,"
,按呢乎予人罰價值啦，,"án-ne --honnh hōo lâng hua̍t kè-ta̍t --lah,"
,哈哈哈，,"ha ha ha,"
,緊食啦。,kín tsia̍h --lah.
,啊你嘛毋愛按呢家己一个人顧看，,"Ah lí mā m̄ ài án-ne ka-kī tsi̍t ê lâng kòo khuànn,"
,啊嘛予阿母看一下。,ah mā hōo a-bú khuànn --tsi̍t-ē.
,來，,"Lâi,"
,你看！,lí khuànn!
,Mh？,Mh?
,是佗一个啦？,Sī tó tsi̍t ê --lah?
,啊翕甲遐細身，,"Ah hip kah hiah sè sin,"
,欲哪會看有，,"beh ná ē khuànn-ū,"
,唅？,hannh?
,這張啦。,Tsit tiunn --lah.
,哼。,Hngh.
,按怎，,"Án-nuá,"
,有媠無？,ū suí --bô?
,媠是媠啦，,"Suí sī suí --lah,"
,啊就毋是干焦媠就好矣咧，,"ah tō m̄ sī kan-na suí tō hó --ah --leh,"
,喂這八字乎猶未和咧，,"eh tse peh-jī --honnh iah-bē hô --leh,"
,嘛毋知會合抑袂合啊。,mā m̄ tsai ē ha̍h a̍h bē ha̍h --ah.
,一定會合啦。,It-tīng ē ha̍h --lah.
,啊你哪會知？,Ah lí ná ē tsai?
,一工就拄著幾若擺矣，,"Tsi̍t kang tō tú-tio̍h kuí-nā pái --ah,"
,這乎，,"tse --honnh,"
,一定是天公伯安排。,it-tīng sī thinn-kong-peh an-pâi.
,阿母啊，,"A-bú --ah,"
,啊你愛較緊咧，,"ah lí ài khah kín --eh,"
,萬財 有講喔，,"Bān-tsâi  ū kóng --ooh,"
,足濟人咧問咧，,"tsiok tsē lâng leh mn̄g --eh,"
,若傷慢乎就袂赴矣。,nā siunn bān --honnh tō bē-hù --ah.
,謼，,"Hooh,"
,啊你是咧急啥啦，,"ah lí sī leh kip sánn --lah,"
,你欲娶某呢，,"lí beh tshuā-bóo --neh,"
,嘿，,"hennh,"
,這是咱 黃 家乎大層代誌喔，,"tse sī lán  N̂g  --ka --honnh tuā tsân tāi-tsì --ooh,"
,啊嘛是愛看講乎，,"ah mā sī ài khuànn kóng --honnh,"
,這个⿰查某囡仔佮大家乎，,"tsit ê tsa̋u gín-á kah ta-ke --honnh,"
,彼是毋是有這个緣份，,"he sī m̄ sī ū tsit ê iân-hūn,"
,啊有合我的意無？,ah ū ha̍h guá ê ì --bô?
,嘿，,"Heh,"
,嘿我也是乎親身來去看覓，,"heh guá ā sī --honnh tshin-sin lâi-khì khuànn-māi,"
,才做決定，,"tsiah tsò kuat-tīng,"
,唅！,hannh!
,按呢好啊，,"Án-ne hó --ah,"
,你看就知矣，,"lí khuànn tō tsai --ah,"
,我來寫批喔，,"guá lâi siá phue --ooh,"
,聯絡 萬財 去車頭接你。,liân-lo̍k  Bān-tsâi  khì tshia-thâu tsiap --lí.
,你這个囡仔喔，,"Lí tsit ê gín-á --ooh,"
,敢若袂輸中邪咧！,kán-ná bē-su tiòng-siâ --leh!
,哼，,"Hngh,"
,娶來乎，,"tshuā --lâi --honnh,"
,著愛緊共我生囝呢！,to̍h-ài kín kā guá senn-kiánn --neh!
,我知啦！,Guá tsai --lah!
,好矣。,Hó --ah.
,按呢有夠矣。,Án-ne ū-kàu --ah.
,啊欲刺瓜仔無？,Ah beh tshì-kue-á --bô?
,你⿰昨昏無買著！,Lí tsa̋ng bô bué--tio̍h!
,好。,Hó.
,好，,"Hó,"
,來，,"lâi,"
,按呢乎？,án-ne --honnh?
,好、好。,"Hó, hó."
,來！,Lâi!
,喔按呢偌濟？,Ooh án-ne guā-tsē?
,四箍。,Sì khoo.
,好，,"Hó,"
,多謝。,to-siā.
,我找你喔，,"Guá tsāu --lí --ooh,"
,來，,"lâi,"
,多謝呢，,"to-siā --neh,"
,閣愛來喔，,"koh ài lâi --ooh,"
,來，,"lâi,"
,順行喔！,sūn-kiânn --ooh!
,阿姨，,"A-î,"
,你欲啥？,lí beh siánn?
,啊遮的菜喔，,"Ah tsia-ê tshài --ooh,"
,攏早時仔才挽的啦，,"lóng tsá-sî-á tsiah bán --ê --lah,"
,啊攏足鮮足脆的，,"ah lóng tsiok tshinn tsiok tshè --ê,"
,你慢慢仔看！,lí bān-bān-á khuànn!
,我沓沓仔揀。,Guá ta̍uh-ta̍uh-á kíng.
,來喔，,"Lâi ooh,"
,買菜喔！,bé tshài --ooh!
,我買一屑仔⿰爾爾，,"Guá bé tsi̍t-sut-á nia̋,"
,你會受氣無？,lí ē siū-khì --bô?
,袂啦，,"Bē --lah,"
,看你的穿插就知影是外地來的啊，,"khuànn lí ê tshīng-tshah tō tsai-iánn sī guā-tē lâi --ê --ah,"
,哪有可能買傷濟，,"ná ū khó-lîng bé siunn tsē,"
,若買傷濟就捾袂去矣，,"nā bé siunn tsē tō kuānn bē khì --ah,"
,我哪會受氣啦，,"guá ná ē siū-khì --lah,"
,來，,"lâi,"
,我幫你秤一下。,guá pang lí tshìn --tsi̍t-ē.
,予我予我，,"Hōo --guá hōo --guá,"
,予我耍！,hōo guá sńg!
,阿中 、 阿寶 、 阿昌 、 阿德 ，,"A-tiong ,  A-pó ,  A-tshiong ,  A-tik ,"
,莫閣佇遮耍啦，,"mài koh tī tsia sńg --lah,"
,緊轉去厝裡揀菜，,"kín tńg-khì tshù--e kíng tshài,"
,阿揀揀咧彼高麗菜替我送過來，,"ah kíng-kíng--leh he ko-lê-tshài thè guá sàng --kuè-lâi,"
,唅，,"hannh,"
,緊轉去！,kín tńg--khì!
,啊遐的囡仔是你啥物人？,Ah hia-ê gín-á sī lí siánn-mih lâng?
,我欲耍、我欲耍。,"Guá beh sńg, guá beh sńg."
,喔，,"Ooh,"
,彼攏阮小弟啦，,"he lóng gún sió-tī --lah,"
,我厝裡上大漢的。,guá tshù--e siōng tuā-hàn --ê.
,按呢喔，,Án-ne ooh!
,啊恁阿母乎，,"Ah lín a-bú --honnh,"
,嘛誠𠢕生，,"mā tsiânn gâu senn,"
,啊生遐濟查埔的喔。,ah senn hiah tsē tsa-poo --ê --ooh.
,阿姨，,"A-î,"
,這个薑，,"tsit ê kiunn,"
,秤無重啦，,"tshìn bô tāng --lah,"
,就送你啦。,tō sàng --lí --lah.
,喔，,"Ooh,"
,好好好，,"hó hó hó,"
,歹勢啦，,"pháinn-sè --lah,"
,閣予你送薑。,koh hōo lí sàng kiunn.
,袂啦。,Bē --lah.
,按呢偌濟？,Án-ne guā-tsē?
,兩箍就好啊！,Nn̄g khoo tō hó --ah!
,喔。,Ooh.
,買菜喔，,"Bé tshài ooh,"
,這足媠的喔，,"tse tsiok suí --ê --ooh,"
,白菜媠喔，,"pe̍h-tshài suí --ooh,"
,來喔，,"lâi --ooh,"
,來買菜喔！,lâi bé tshài --ooh!
,高麗菜足俗的，,"Ko-lê-tshài tsiok sio̍k --ê,"
,來。,lâi.
,這⿰下昏暗乎，,"Tse i̋ng-àm --honnh,"
,予恁加菜乎！,hōo lín ka tshài --honnh!
,姆仔，,"Ḿ--á,"
,多謝喔，,"to-siā --ooh,"
,姆仔，,"ḿ--á,"
,你看了感覺按怎？,lí khuànn liáu kám-kak án-nuá?
,真正親像你講的呢，,"Tsin-tsiànn tshan-tshiūnn lí kóng --ê --neh,"
,人生做媠，,"lâng senn-tsò suí,"
,頭腦閣好，,"thâu-náu koh hó,"
,喔彼跤手有夠猛，,"ooh he kha-tshiú ū-kàu mé,"
,讚啦，,"tsán --lah,"
,啊上重要的乎，,"ah siōng tiōng-iàu --ê --honnh,"
,就是in母仔乎，,"tō sī in bó--á --honnh,"
,生足濟查埔的，,"senn tsiok tsē tsa-poo --ê,"
,這乎，,"tse --honnh,"
,後擺乎，,"āu-pái --honnh,"
,伊絕對有遺傳的啦！,i tsua̍t-tuì ū uî-thuân --ê --lah!
,而且後擺，,"Lî-tshiánn āu-pái,"
,姆仔，,"ḿ--á,"
,你就囝孫滿堂！,lí tō kiánn-sun-buán-tông!
,著啦著啦，,"Tio̍h --lah tio̍h --lah,"
,就是按呢啦，,"tō sī án-ne --lah,"
,啊我這馬乎，,"ah guá tsit-má --honnh,"
,緊轉來佮in阿爸講，,"kín tńg--lâi kah in a-pa kóng,"
,啊乎彼日子若看好的時陣乎，,"ah --honnh he ji̍t-tsí nā khuànn hó ê sî-tsūn --honnh,"
,我緊提來予你，,"guá kín the̍h lâi hōo --lí,"
,啊才麻煩你乎，,"ah tsiah mâ-huân lí --honnh,"
,加共阮走幾逝，,"ke kā gún tsáu --kuí-tsuā,"
,啊替阮講一寡好話咧，,"ah thè gún kóng tsi̍t-kuá hó uē --leh,"
,唅！,hannh!
,無問題，,"Bô būn-tê,"
,姆仔，,"ḿ--á,"
,這个媒人正予我做！,tsit ê muê-lâng tsiànn hōo guá tsò!
,好好，,"Hó hó,"
,到時乎，,"kàu-sî --honnh,"
,彼紅包我絕對會包足大包予你的。,he âng-pau guá tsua̍t-tuì ē pau tsiok tuā pau hōo --lí --ê.
,彼毋免啦！,He m̄-bián --lah!
,你頭拄仔是徛偌久矣？,Lí thâu-tú-á sī khiā guā-kú --ah?
,哪會無愛出聲？,Ná ē bô ài tshut-siann?
,我足想欲佮師兄仝款，,"Guá tsiok siūnn-beh kah su-hiann kāng-khuán,"
,有一台相機，,"ū tsi̍t tâi siòng-ki,"
,會當共你這馬的模樣，,"ē-tàng kā lí tsit-má ê bôo-iūnn,"
,翕起來。,hip --khí-lâi.
,翕相有啥物好啊？,Hip-siòng ū siánn-mih hó --ah?
,翕相干焦會當有一个模樣⿰爾爾啊，,"Hip-siòng kan-na ē-tàng ū tsi̍t ê bôo-iūnn nia̋ --ah,"
,我愛你會記得我每一个模樣，,"guá ài lí ē-kì-lit guá muí tsi̍t ê bôo-iūnn,"
,來，,"lâi,"
,這擺你有用袂完的底片啊，,"tsit pái lí ū iōng bē uân ê té-phìnn --ah,"
,翕吧！,hip --pah!
,今暗，,"Kin àm,"
,我就欲去坐車先轉去矣喔！,guá tō beh khì tsē tshia sing tńg--khì --ah --ooh!
,Mh，,"Mh,"
,踮咧遮，,"tiàm leh tsia,"
,蹛旅社閣愛加開錢，,"tuà lú-siā koh ài ke khai-tsînn,"
,我想欲趕緊轉去，,"guá siūnn-beh kuánn-kín tńg--khì,"
,趕緊轉去正義格仔場，,"kuánn-kín tńg-khì Tsìng-gī keh-á-tiûnn,"
,趕緊拍拚，,"kuánn-kín phah-piànn,"
,趕緊趁錢，,"kuánn-kín thàn-tsînn,"
,才會當趕緊…,tsiah ē-tàng kuánn-kín.
,趕緊啥？,Kuánn-kín siánn?
,替阮媽還錢。,Thè gún ma hâinn tsînn.
,喔。,Ooh.
,啊閣有啦！,Ah koh ū --lah!
,閣有啥？,Koh ū sánn?
,就、就。,"Tō, tō."
,你閣袂曉講矣喔？,Lí koh bē-hiáu kóng --ah --ooh?
,我是毋敢講啦，,"Guá sī m̄ kánn kóng --lah,"
,猶毋過我會寫批予你，,"ah-m̄-koh guá ē siá phue hōo --lí,"
,雖然我捌的字無夠濟，,"sui-liân guá bat ê lī bô-kàu tsē,"
,寫足慢，,"siá tsiok bān,"
,可能愛予你等足久。,khó-lîng ài hōo lí tán tsiok kú.
,我會等，,"Guá ē tán,"
,我會一直等。,guá ē it-ti̍t tán.
,誠實的喔，,"Tsiânn-si̍t --ê --ooh,"
,你會等？,lí ē tán?
,啊你咧？,Ah lí --leh?
,我喔？,Guá --ooh?
,正義啊，,"Tsìng-gī --ah,"
,啊拄仔咧參詳乎，,"ah tú-á leh tsham-siông --honnh,"
,囡仔的婚事，,"gín-á ê hun-sū,"
,啊你哪會走落來咧做鞋啦！,ah lí ná ē tsáu lo̍h-lâi leh tsò ê --lah!
,啊恁母仔囝佮意就好啊，,"Ah lín bú-á-kiánn kah-ì tō hó --ah,"
,我無意見啦！,guá bô ì-kiàn --lah!
,Mh嘿，,"Mh heh,"
,啊你做人的老爸呢，,"ah lí tsò lâng ê lāu-pē --neh,"
,啊哪會講這種話啦，,"ah ná ē kóng tsit tsióng uē --lah,"
,啊一大堆代誌乎攏愛你決定啊，,"ah tsi̍t-tuā-tui tāi-tsì --honnh lóng ài lí kuat-tīng --ah,"
,行行行行，,"kiânn kiânn kiânn kiânn,"
,緊呢來樓頂參詳啦，,"kín --neh lâi lâu-tíng tsham-siông --lah,"
,緊呢。,kín --neh.
,木成仔 今仔日退伍，,"Bo̍k-sîng--á  kin-á-ji̍t thuè-ngóo,"
,我踮遮等伊啦。,guá tiàm tsia tán --i --lah!
,謼，,"Hooh,"
,呔有啥物好等的啦，,"thài ū siánn-mih hó tán --ê --lah,"
,唅，,"hannh,"
,啊退伍就退伍矣啊，,"ah thè-ngóo tō thè-ngóo --ah --ah,"
,啊時間到乎，,"ah sî-kan kàu --honnh,"
,伊若轉來伊自然就入來矣啦！,i nā tńg--lâi i tsū-jiân tō ji̍p-lâi --ah --lah.
,足久無⿰看見矣，,"Tsiok kú bô khuàinn --ah,"
,這馬嘛毋知變啥物款。,tsit-má mā m̄ tsai piàn sánn-mih khuán.
,謼，,"Hooh,"
,恁老爸講按呢啦，,"lín lāu-pē kóng án-ne --lah,"
,啊我咧佮伊講東，,"ah guá leh kah i kóng tang,"
,伊咧講西啦！,"i leh kóng sai --lah,"
,彼實在有影的。,he si̍t-tsāi ū-iánn --ê.
,我轉來矣，,"Guá tńg--lâi --ah,"
,頭家、頭家娘、師兄。,"thâu-ke, thâu-ke-niû, su-hiann."
,木成 。,Bo̍k-sîng .
,恭喜喔，,"Kiong-hí --ooh,"
,退伍矣呢，,"thuè-ngóo --ah --neh,"
,啊哪會遮晏才到位啦？,ah ná ē tsiah uànn tsiah kàu-uī --lah?
,喔，,"Ooh,"
,我坐暗班車啦！,guá tsē àm-pan-tshia --lah!
,我看你是去約會謼！,Guá khuànn lí sī khì iok-huē --hooh!
,敢有影？,Kám ū-iánn?
,無啦！,Bô --lah!
,謼謼謼，,"Hooh hooh hooh,"
,喂，,"eh,"
,腹、腹肚枵矣的款呢，,"pak, pak-tóo-iau --ah ê khuán --neh,"
,你煮一个物件予食啦。,lí tsú tsi̍t ê mi̍h-kiānn hōo tsia̍h --lah.
,啊我乎佮 榮燦仔 咧參詳彼訂婚的代誌呢！,Ah guá --honnh kah  Îng-tshàn--á  leh tsham-siông he tīng-hun ê tāi-tsì --neh!
,師兄欲訂婚矣喔？,Su-hiann beh tīng-hun --ah --ooh?
,著啊！,Tio̍h --ah!
,啊是佗、佗位的查某囡仔啊？,"Ah sī tó, tó-uī ê tsa-bóo gín-á --ah?"
,啊，,"Ah,"
,我提相片予你看啦！,guá the̍h siòng-phìnn hōo lí khuànn --lah!
,榮燦 啊，,"Îng-tshàn  --ah,"
,緊來樓頂乎，,"kín lâi lâu-tíng --honnh,"
,我遐的金仔你揀看覓啊，,"guá hia-ê kim-á lí kíng khuànn-māi --ah,"
,看是欲手指抑是彼號袚鍊，,"khuànn sī beh tshiú-tsí a̍h sī hit-lō phua̍h-liān,"
,行行行。,kiânn kiânn kiânn.
,好、好、好！,"Hó, hó, hó!"
,喂，,"Eh,"
,啊叫你煮一个食的予伊，,"ah kiò lí tsú tsi̍t ê tsia̍h --ê hōo --i,"
,啊你無聽見喔？,ah lí bô thiann--e --ooh?
,會啦會啦，,"Ē --lah ē --lah,"
,好啦，,"hó --lah,"
,連鞭仔啦，,"liâm-mi-á --lah,"
,唅！,hannh!
,這對母仔囝真正是乎，,"Tsit tuì bú-á-kiánn tsin-tsiànn sī --honnh,"
,袂輸敢若對方已經答應矣咧。,bē-su kán-ná tuì-hong í-king tah-ìng --ah --leh.
,有啦，,"Ū --lah,"
,有較大人款矣啦，,"ū khah tuā-lâng khuán --ah --lah,"
,若有你轉來，,"nā ū lí tńg--lâi,"
,格仔場我就放心矣。,keh-á-tiûnn guá tō hòng-sim --ah.
,頭家，,"Thâu-ke,"
,你放心，,"lí hòng-sim,"
,我一定會足骨力、足拍拚的。,"guá it-tīng ē tsiok kut-la̍t,tsiok phah-piànn --ê."
,Mh，,"Mh,"
,按呢啦，,"án-ne --lah,"
,這塊予你紩，,"tsit tè hōo lí thīnn,"
,看你是毋是功夫原在啦。,khuànn lí sī m̄ sī kang-hu guân tsāi --lah.
,好！,Hó!
,阿爸阿母，,"A-pah a-bú,"
,我轉來矣。,guá tńg--lâi --ah.
,喔。,Ooh.
,阿爸，,"A-pah,"
,按呢拭拭咧有較快活無？,án-ne tshit-tshit--eh ū khah khuìnn-ua̍h --bô?
,遮！,Tsia!
,阿母。,A-bú.
,Mh？,Mh?
,今仔日敢有批？,Kin-á-ji̍t kám ū phue?
,批？,Phue?
,無啊！,Bô --ah!
,⿰啥人的批？,Siáng ê phue?
,無呢！,Bô --neh!
,喔。,Ooh.
,喂，,"Eh,"
,猶毋過乎，,"ah-m̄-koh --honnh,"
,有人送日子來矣呢，,"ū lâng sàng ji̍t-tsí lâi --ah --neh,"
,是 臺北  三重埔 遐的人喔！,sī  Tâi-pak   Sann-tîng-poo  hia ê lâng --ooh!
,聽講是真有名的鞋仔廠啦，,"Thiann-kóng sī tsin ū-miâ ê ê-á-tshiúnn --lah,"
,喔，,"ooh,"
,伊講恁有熟似呢，,"i kóng lín ū si̍k-sāi --neh,"
,對方講誠佮意你。,tuì-hong kóng tsiânn kah-ì --lí.
,牡丹 ，,"Bóo-tan ,"
,恁阿爸乎，,"lín a-pah --honnh,"
,我著愛去照顧伊，,"guá to̍h-ài khì tsiàu-kòo --i,"
,厝內面的代誌大大細細攏愛你去發落，,"tshù lāi-bīn ê tāi-tsì tuā-tuā-sè-sè lóng ài lí khì huat-lo̍h,"
,猶毋過，,"ah-m̄-koh,"
,嘛袂用得為著講按呢生來欲耽誤你啊。,mā bē-īng-eh uī-tio̍h kóng án-ne-sinn lâi beh tam-gōo lí --ah.
,所以乎，,"Sóo-í --honnh,"
,若有好的對象，,"nā ū hó ê tuì-siōng,"
,你嘛愛嫁，,"lí mā ài kè,"
,這个人，,"tsit ê lâng,"
,按我看是袂䆀呢，,"àn guá khuànn sī bē-bái --neh,"
,伊做鞋做足濟年矣，,"i tsò ê tsò tsiok tsē nî --ah,"
,功夫嘛誠讚，,"kang-hu mā tsiânn tsán,"
,而且乎，,"lî-tshiánn --honnh,"
,這馬拄拄仔退伍，,"tsit-má tú-tú-á thè-ngóo,"
,人乎，,"lâng --honnh,"
,生做嘛按呢真斯文呢，,"sinn-tsò mā án-ne tsin su-bûn --neh,"
,頭家佮頭家娘是足疼惜的，,"thâu-ke kah thâu-ke-niû sī tsiok thiànn-sioh --ê,"
,上重要的乎，,"siōng tiōng-iàu --ê --honnh,"
,聘金是落甲足大方的，,"phìng-kim sī lo̍h kah tsiok tāi-hong --ê,"
,你若嫁過去乎，,"lí nā kè --kuè-khì --honnh,"
,現成的好日子就足好過矣。,hiān-sîng ê hó ji̍t-tsí tō tsiok hó kuè --ah!
,阿母，,"A-bú,"
,敢是 正義 鞋仔場？,kám sī  Tsìng-gī  ê-á-tiûnn?
,是啊，,"Sī --ah,"
,頭家姓 黃 啦，,"thâu-ke sènn  N̂g  --lah,"
,你看好無？,lí khuànn hó --bô?
,謼，,"Hooh,"
,好勢喔？,hó-sè --ooh?
,你乎，,"Lí --honnh,"
,這回大矣無閣加講話矣。,tsit huê tuā --ah bô koh ke kóng-uē --ah.
,喂，,"Eh,"
,老的啊，,"lāu --ê --ah,"
,好勢矣啦，,"hó-sè --ah --lah,"
,好勢矣啦。,hó-sè --ah --lah!
,竟然遮爾緊，,"Kìng-liân tsiah-nī kín,"
,木成 講過in頭家足疼惜伊的，,"Bo̍k-sîng  kóng--kuè in thâu-ke tsiok thiànn-sioh --i --ê,"
,一定是伊轉去共頭家講矣，,"it-tīng sī i tńg-khì kā thâu-ke kóng --ah,"
,才會替伊出面落聘,tsiah ē thè i tshut-bīn lo̍h-phìng
,喔，,"Ooh,"
,我做鞋仔遐爾濟年矣，,"guá tsò ê-á hiah-nī tsē nî --ah,"
,正義 師乎，,"Tsìng-gī  sai --honnh,"
,這空中一刀割溝的手法乎，,"tse khong-tiong tsi̍t to kuah kau ê tshiú-huat --honnh,"
,有夠厲害的啦，,"ū-kàu lī-hāi --ê --lah,"
,我攏學袂來呢。,guá lóng o̍h bē lâi --neh!
,嘿，,"Heh,"
,這才是正功夫啦，,"tse tsiah sī tsiànn kang-hu --lah,"
,三冬、五冬。,"sann tang, gōo tang."
,哈哈哈哈。,Ha ha ha ha.
,答應矣、答應矣，,"Tah-ìng --ah, tah-ìng --ah,"
,我欲娶某，,"guá beh tshuā-bóo,"
,我欲做新郎矣！,guá beh tsò sin-lông --ah!
,師兄，,"Su-hiann,"
,恭喜呢！,kiong-hí --neh!
,愛來予我請喔！,Ài lâi hōo guá tshiánn --ooh!
,Mh！,Mh!
,我去共老母講，,"Guá khì kā lāu-bú kóng,"
,哈哈哈哈哈。,ha ha ha ha ha.
,好。,Hó.
,恭喜呢，,"Kiong-hí --neh,"
,嘿啊，,"hennh --ah,"
,欲娶某矣！,beh tshuā-bóo --ah!
,頭家，,"Thâu-ke,"
,恭喜！,kiong-hí!
,恭喜喔，,"Kiong-hí --ooh,"
,足欣羨的！,tsiok him-siān --ê!
,哎，,"Ai,"
,袂大才啦，,"bē tāi-tsâi --lah,"
,嚓嚓趒嘛想欲佮人娶某，,"tshia̍k-tshia̍k-tiô mā siūnn-beh kah lâng tshuā-bóo,"
,有影謼！,ū-iánn --hooh!
,哈哈哈。,Ha ha ha.
,我轉來鞋仔場做工課矣，,"Guá tńg--lâi ê-á tiûnn tsò khang-khuè --ah,"
,因為久無做鞋仔矣，,"in-uī kú bô tsò ê-á --ah,"
,一寡生疏，,"tsi̍t-kuá tshenn-soo,"
,這幾工仔拚命咧做落，,"tsit --kuí-kang-á piànn-miā leh tsò --lo̍h,"
,這馬的水準啊，,"tsit-má ê tsuí-tsún --ah,"
,佮做兵進前仝款，,"kah tsò-ping tsìn-tsîng kāng-khuán,"
,所以這馬才有閒通好寫批予你，,"sóo-í tsit-má tsiah ū-îng thang hó siá phue hōo --lí,"
,我嘛開始咧暗時替你做鞋仔，,"guá mā khai-sí leh àm-sî thè lí tsò ê-á,"
,我選我上佮意的白色皮料，,"guá  suán guá siōng kah-ì ê pe̍h-sik phuê-liāu,"
,因為白色佮你的純潔上四配！,in-uī pe̍h-sik kah lí ê sûn-kiat siōng sù-phuè!
,媠呢！,Suí --neh!
,當然嘛是媠啊。,Tong-liân mā sī suí --ah.
,喂，,"Eh,"
,拄拄仔好！,tú-tú-á hó!
,拄拄仔好乎！,Tú-tú-á hó --honnh!
,這手路真正足媠的！,Tse tshiú-lōo tsin-tsiànn tsiok suí --ê!
,彼是專工乎，,"He sī tsuan-kang --honnh,"
,叫人對 日本 捾轉來的，,"kiò lâng uì  Li̍t-pún  kuānn --tńg-lâi --ê,"
,貴參參呢！,kuì-som-som --neh!
,啊咱兜就是做鞋仔的，,"Ah lán tau tō sī tsò-ê-á--ê,"
,是按怎愛共 日本人 買唅？,sī án-nuá ài kā  Li̍t-pún-lâng  bé --hannh?
,啊你無就看咱遮乎，,"Ah lí bô tō khuànn lán tsia --honnh,"
,有彼種材料無，,"ū hit tsióng tsâi-liāu --bô,"
,啊敢有彼種工夫？,ah kám ū hit tsióng kang-hu?
,材料會當定啊，,"Tsâi-liāu ē-tàng tiānn --ah,"
,工夫喔，,"kang-hu --ooh,"
,我相信我做會到，,"guá siong-sìn guá tsò ē kàu,"
,無師兄，,"bô su-hiann,"
,我做一雙予大嫂。,guá tsò tsi̍t siang hōo tuā-só.
,唉唷，,"Haih ioh,"
,免麻煩啦，,"bián mâ-huân --lah,"
,啊 黃 家乎欲娶新婦，,"ah  N̂g  --ka --honnh beh tshuā sim-pū,"
,這是乎，,"tse sī --honnh,"
,愛大場面呢！,ài tuā tiûnn-bīn --neh!
,啊當然物件乎就攏愛用好的啊！,Ah tong-liân mi̍h-kiānn --honnh tō lóng ài iōng hó--ê --ah!
,嘿啊嘿啊，,"Heh --ah heh --ah,"
,我愛予伊上好的啦，,"guá ài hōo i siōng-hó --ê --lah,"
,哈哈哈。,ha ha ha.
,這个小姐乎真正有夠幸運的。,Tsit ê sió-tsiá --honnh tsin-tsiànn ū-kàu hīng-ūn --ê!
,喂，,"Eh,"
,阿母仔，,"a-bú--á,"
,等我代誌辦好乎，,"tán guá tāi-tsì pān hó --honnh,"
,嘛共 木成 的辦辦咧啊！,mā kā  Bo̍k-sîng  --ê pān-pān--leh ah!
,喂，,"Eh,"
,師兄！,su-hiann!
,唉唷，,"Haih ioh,"
,你喔，,"lí --ooh,"
,攏幾歲的人矣，,"lóng kuí huè ê lâng --ah,"
,你驚啥啦？,lí kiann sánn --lah?
,我毋是驚，,"Guá m̄ sī kiann,"
,我想講時機猶未到，,"guá siūnn-kóng sî-ki ah-buē kàu,"
,我這馬閣無才調通好飼一家伙仔,guá tsit-má koh bô tsâi-tiāu thang hó tshī tsi̍t-ke-hué-á
,唉唷，,"Haih ioh,"
,娶了才閣講啊，,"tshuā liáu tsiah koh kóng --ah,"
,想遐濟！,siūnn hiah tsē!
,啊是⿰啥人的⿰查某囝啦！,Ah sī siáng ê tsa̋u-kiánn --lah!
,喂，,"Eh,"
,你來共阿母講啊，,"í lâi kā a-bú kóng --ah,"
,叫阿母替你做主。,kiò a-bú thè lí tsò-tsú.
,阿母仔，,"A-bú--á,"
,是做兵熟似的啊！,sī tsò-ping si̍k-sāi --ê --ah!
,好啦，,"Hó --lah,"
,一項一項來啦，,"tsi̍t hāng tsi̍t hāng lâi --lah,"
,啊一項代誌乎辦完乎，,"ah tsi̍t hāng tāi-tsì --honnh pān uân --honnh,"
,才換另外一項代誌啦，,"tsiah uānn līng-guā tsi̍t hāng tāi-tsì --lah,"
,按呢敆敆做一个乎，,"án-ne kap-kap tsò tsi̍t ê --honnh,"
,我乎無彼个心神啦，,"guá --honnh bô hit ê sim-sîn --lah,"
,哈哈！,ha ha!
,我共你講，,"Guá kā lí kóng,"
,你這條乎算我的啦！,lí tsit tiâu --honnh sǹg guá ê --lah!
,榮燦 啊，,"Îng-tshàn  --ah,"
,來來來，,"lâi lâi lâi,"
,按呢共點點、看看咧！,"án-ne kā tiám-tiám, khuànn-khuànn--eh!"
,好！,Hó!
,啊這乎，,"Ah tse --honnh,"
,絲仔布乎敢若傷少呢！,"si-á-pòo --honnh kánn-ná siunn tsió --neh,"
,下晡咱閣來去彼个大稻埕乎，,"ē-poo lán koh lâi-khì hit ê Tuā-tiū-tiânn --honnh,"
,閣鉸幾塊仔，,"koh ka --kuí-tè-á,"
,唅！,hannh!
,好，,"Hó,"
,愛揀上媠的喔！,ài kíng siōng suí --ê --ooh!
,當然愛揀上媠的囉！,Tong-liân ài kíng siōng suí --ê --looh!
,我的西裝咧？,Guá ê se-tsong --leh?
,你的西裝閣做兩軀仔，,"Lí ê se-tsong koh tsò --nn̄g-su-á,"
,乎？,honnh?
,哈哈哈哈！,Ha ha ha ha!
,按呢這爿閣算看覓！,Án-ne tsit pîng koh sǹg khuànn-māi!
,想袂到才退伍轉來，,"Siūnn bē kàu tsiah thè-ngóo --tńg-lâi,"
,格仔場就欲辦喜事矣，,"keh-á-tiûnn tō beh pān hí-sū --ah,"
,這是阮格仔場頭一改辦喜事，,"tse sī gún keh-á-tiûnn thâu tsi̍t kái pān hí-sū,"
,頭家娘足歡喜的，,thâu-ke-niû tsiok huann-hí --ê!
,無閒𩑾tshā，,"Bô-îng-tshih-tshā,"
,買了足濟高級的聘禮，,"bé liáu tsiok tsē ko-kip ê phìng-lé,"
,有絲仔，,"ū si-á,"
,閣有繡著牡丹的棉被，,"koh ū siù tio̍h bóo-tan ê mî-phuē,"
,我一看著這兩蕊牡丹，,"guá tsi̍t khuànn-tio̍h tsit nn̄g luí bóo-tan,"
,我就想著你。,guá tō siūnn-tio̍h lí.
,你是毋是嘛會想著我，,"Lí sī m̄ sī mā ē siūnn-tio̍h guá,"
,是毋是佮我仝款，,"sī m̄ sī kah guá kāng-khuán,"
,期待著將來的幸福？,kî-thāi tio̍h tsiong-lâi ê hīng-hok?
,阿姊做新娘足媠的！,A-tsí tsò sin-niû tsiok suí --ê!
,講實在的啦，,"Kóng si̍t-tsāi --ê --lah,"
,啊咱就算講對家己有信心矣啦，,"ah lán tō sǹg kóng tuì ka-tī ū sìn-sim --ah --lah,"
,乎，,"honnh,"
,啊就啥物攏毋驚，,"ah tō sánn-mih lóng m̄-kiann,"
,四支家私揹咧，,"sì ki ke-si phāinn --eh,"
,對 廈門 上船，,"uì  Ē-mn̂g  tsiūnn-tsûn,"
,就按呢過烏水溝來到 臺灣 ，,"tō án-ne kuè oo-tsuí-kau lâi-kàu  Tâi-uân ,"
,干焦靠我做鞋仔這工夫乎，,"kan-na khò guá tsò ê-á tse kang-hu --honnh,"
,就共某囝飼甲肥朒朒矣。,tō kā bóo-kiánn tshī kah puî-tsut-tsut --ah.
,牡丹 ，,"Bóo-tan ,"
,你看你，,"lí khuànn lí,"
,真正是咱這村上媠的新娘花，,"tsin-tsiànn sī lán tsit tshun siōng suí ê sin-niû hue,"
,免早講抹胭脂，,"bián tsá kóng buah ian-tsi,"
,就已經遮爾媠啊！,tō í-king tsiah-nī suí --ah!
,哎唷，,"Aih ioH,"
,阿嫂你莫共我笑啦！,a-só lí mài kā guá tshiò --lah!
,我是替你歡喜，,"Guá sī thè lí huann-hí,"
,嫁過了後，,"kè kuè liáu-āu,"
,啥物代誌攏免做，,"sánn-mih tāi-tsì lóng bián tsò,"
,生幾个仔古錐的囡仔，,"senn kuí-ê-á kóo-tsui ê gín-á,"
,等咧做頭家娘。,tán leh tsò thâu-ke-niû.
,頭家娘？,Thâu-ke-niû?
,正義 鞋場的頭家娘啊。,Tsìng-gī  ê-tiûnn ê thâu-ke-niû --ah.
,唅？,Hannh?
,你是歹勢講這乎？,Lí sī pháinn-sè kóng tse --honnh?
,咱嘛毋是外人矣，,"Lán mā m̄ sī guā-lâng --ah,"
,查埔彼爿佮恁 萬財 兄嘛真熟，,"tsa-poo hit pîng kah lín  Bān-tsâi  hiann mā tsin si̍k,"
,in的環境按怎，,"in ê khuân-kíng án-nuá,"
,阮攏足清楚，,"gún lóng tsiok tshing-tshóo,"
,你喔，,"lí --ooh,"
,是頂世人修來的福氣啦。,sī tíng-sì-lâng siu lâi ê hok-khì --lah.
,萬財 兄佮 木成 熟，,"Bān-tsâi  hiann kah  Bo̍k-sîng  si̍k,"
,我哪會毋知？,guá ná ē m̄ tsai?
,木成 ？,Bo̍k-sîng ?
,好未啦？,Hó --bē --lah?
,好矣好矣好矣！,Hó --ah hó --ah hó --ah!
,唉唷，,"Haih ioh,"
,哪會猶閣咧哭？,ná ē ah koh leh khàu?
,好矣就好準備去遐欲奉茶,Hó --ah tō hó tsún-pī khì hia beh hōng-tê
,媽，,"Má,"
,我問你。,guá mn̄g --lí.
,啥物代誌？,Siánn-mih tāi-tsì?
,外口是啥物人啊？,Guā-kháu sī siánn-mih lâng --ah?
,哎唷，,"Aih ioh,"
,啊這哪就閣問啦，,"ah tse ná tō koh mn̄g --lah,"
,當然嘛是 黃 家的人啊，,"tong-liân mā sī  N̂g  --ka ê lâng --ah,"
,彼 黃 老板佮頭家娘乎攏來矣呢，,"he  N̂g  láu-pán kah thâu-ke-niû --honnh lóng lâi --ah --neh,"
,緊緊緊，,"kín kín kín,"
,⿰來去奉茶！,la̋i hōng-tê!
,所以做你放心啦乎，,"Sóo-í tsò lí hòng-sim --lah --honnh,"
,牡丹仔 若是嫁來阮這爿乎，,"Bóo-tan--á  nā sī kè lâi gún tsit pîng --honnh,"
,袂去予枵著啦，,"buē khì hōo iau--tio̍h --lah,"
,你放心啦！,lí hòng-sim --lah!
,哈哈，,"Ha ha,"
,著啦著啦，,"tio̍h --lah tio̍h --lah,"
,查埔囝若有一塊工夫乎，,"tsa-poo-kiánn nā ū tsi̍t tè kang-hu --honnh,"
,行到佗攏嘛免煩惱，,"kiânn kàu tah lóng mā bián huân-ló,"
,而且阮朋友乎做鞋的功夫，,"lî-tshiánn gún pîng-iú --honnh tsò ê ê kang-hu,"
,綴in老爸嘛綴有著呢，,"tuè in lāu-pē mā tuè ū tio̍h --neh,"
,哈哈！,ha ha!
,牡丹 奉茶矣喔！,Bóo-tan  hōng-tê --ah --ooh!
,謼好，,"Hooh hó,"
,啊啊 牡丹 來啊、 牡丹 來啊，,"ah ah  Bóo-tan  lâi --ah,  Bóo-tan  lâi --ah,"
,哈哈！,ha ha!
,來、來，,"Lâi, lâi,"
,囡仔予我、囡仔予我。,"gín-á hōo --guá, gín-á hōo --guá."
,頭家。,Thâu-ke.
,毋是頭家，,"M̄ sī thâu-ke,"
,是阿爸！,sī a-pah!
,阿爸。,A-pah.
,雙雙對對，,"Siang-siang-tuì-tuì,"
,萬年富貴。,bān-nî-hù-kuì.
,共你的大家奉茶。,Kā lí ê ta-ke hōng-tê.
,你猶閣會認得我無？,Lí iáu-koh ē-līn-eh guá --bô?
,我就是去菜市仔乎，,"Guá tō sī khì tshài-tshī-á --honnh,"
,共你買菜啊。,kā lí bé tshài --ah.
,會認得，,"Ē-līn-eh,"
,彼个時陣頭家娘買真少。,hit ê sî-tsūn thâu-ke-niû bé tsin tsió.
,你一聲就看會出來講我毋是在地人，,"Lí tsi̍t-siann tō khuànn ē tshut-lâi kóng guá m̄ sī tsāi-tē-lâng,"
,我就知影講乎，,"guá tō tsai-iánn kóng --honnh,"
,你足巧的喔！,lí tsiok khiáu --ê --ooh!
,哈哈哈，,"Ha ha ha,"
,啊這就是大家、新婦有緣啦，,"ah tse tō sī ta-ke, sin-pū ū-iân --lah,"
,哈哈哈哈哈！,ha ha ha ha ha!
,兩姓合婚，,"Lióng sìnn ha̍p hun,"
,日日錢有賰，,"ji̍t ji̍t tsînn ū tshun,"
,予大家大官雙手抱雙孫。,hōo ta-ke ta-kuann siang-tshiú phō siang sun.
,唅，,"Hannh,"
,阿姆仔，,"A-ḿ--á,"
,今訂婚⿰爾爾，,"tann tīng-hun nia̋,"
,你就欲雙手抱雙孫矣喔？,lí tō beh siang-tshiú phō siang sun --ah --ooh ?
,嘿啦、嘿啦！,"Hennh --lah, hennh --lah!"
,哈哈哈哈哈！,Ha ha ha ha ha!
,共你的翁婿奉茶。,Kā lí ê ang-sài hōng-tê.
