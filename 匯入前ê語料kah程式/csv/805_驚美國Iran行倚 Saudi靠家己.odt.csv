Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
,驚美國Iran行倚 Saudi靠家己,Kiann Bí-kok Iran kiânn uá Saudi khò ka-kī
,美國最近佮Iran改善關係，,"Bí-kok tsuè-kīn kah Iran kái-siān kuan-hē,"
,已經引起一寡傳統阿拉伯盟邦的反感。,í-king ín-khí tsi̍t-kuá thuân-thóng A-lá-pik bîng-pang ê huán-kám.
,有媒體分析，,"Ū muî-thé hun-sik,"
,Saudi Arabia可能會愈來愈行家己的路，,"Saudi Arabia khó-lîng ē jú lâi jú kiânn ka-kī ê lōo,"
,予美國愈歹掌握。,hōo Bí-kok jú pháinn tsiáng-ak.
,頂禮拜四，,"Tíng lé-pài sì,"
,美國總統Barack Obama參六个阿拉伯盟國的領袖，,"Bí-kok tsóng-thóng Barack Obama tsham la̍k ê A-lá-pik bîng-kok ê líng-siù,"
,佇總統別莊的Camp David進行會談。,tī tsóng-thóng pia̍t-tsong ê Camp David tsìn-hîng huē-tâm.
,Obama對Saudi在內的這六个波斯灣國家承諾，,"Obama tuì Saudi tsāi-lāi ê tsit la̍k ê Pho-su-uân kok-ka sîng-lo̍k,"
,會支持in發展國防，,"ē tsi-tshî in huat-tián kok-hông,"
,來防備Iran的威脅。,lâi hông-pī Iran ê ui-hia̍p.
,毋過伊無表示欲簽定正式的防禦條約。,M̄-koh i bô piáu-sī beh tshiam-tīng tsìng-sik ê hông-gū tiâu-iok.
,Islam教Sunni派的Saudi佮Shia派的Iran，,"Islam kàu Sunni phài ê Saudi kah Shia phài ê Iran,"
,是敵對的區域強權。,sī ti̍k-tuì ê khu-hi̍k kiông-khuân.
,In佇中東的幾若條戰線頂頭支持無仝的政權抑是團體相戰，,"In tī Tiong-tang ê kuí-nā tiâu tsiàn-suànn tíng-thâu tsi-tshî bô-kāng ê tsìng-khuân ia̍h-sī thuân-thé sio-tsiàn,"
,包括佇Syria、Iraq、Lebanon、Yemen等所在，,"pau-kuat tī Syria, Iraq, Lebanon, Yemen tíng sóo-tsāi,"
,進行「代理人戰爭」。,tsìn-hîng “tāi-lí-jîn tsiàn-tsing”.
,Saudi閣佇3月底開始直接派軍機，,"Saudi koh tī 3 gue̍h-té khai-sí ti̍t-tsiap phài kun-ki,"
,去Yemen轟炸Iran支持的叛軍。,khì Yemen hong-tsà Iran tsi-tshî ê puān-kun.
,Iran核子問題的國際談判，,"Iran hi̍k-tsú būn-tê ê kok-tsè tâm-phuànn,"
,佇美國主導之下，,"tī Bí-kok tsú-tō tsi-hā,"
,可能佇6月達成協議，,"khó-lîng tī 6 gue̍h ta̍t-sîng hia̍p-gī,"
,國際對Iran的石油佮金融制裁也有希望來解除。,kok-tsè tuì Iran ê tsio̍h-iû kah kim-iông tsè-tshâi iā ū hi-bāng lâi kái-tû.
,遮的發展，,"Tsia-ê huat-tián,"
,使Saudi真煩惱。,sú Saudi tsin huân-ló.
,佇Camp David會談進前幾日，,"Tī Camp David huē-tâm tsìn-tsîng kuí ji̍t,"
,Saudi才宣布國王無欲親身出席，,"Saudi tsiah suan-pòo kok-ông bô beh tshin-sin tshut-si̍k,"
,外界解讀這是表達Saudi對美國和Iran行倚真袂爽。,guā-kài kái-tho̍k tse sī piáu-ta̍t Saudi tuì Bí-kok hām Iran kiânn-uá tsin bē sóng.
,會談結果一般也並無意外。,Huē-tâm kiat-kó it-puann iā pīng bô ì-guā.
,美國《時代》雜誌佇彼日事先發表的一篇文章講，,"Bí-kok “Sî-tāi” tsa̍p-tsì tī hit ji̍t sū-sian huat-piáu ê tsi̍t phinn bûn-tsiong kóng,"
,美國的保證，,"Bí-kok ê pó-tsìng,"
,對遮的盟邦來講，,"tuì tsia-ê bîng-pang lâi kóng,"
,已經真僫信用矣。,í-king tsin oh sìn-iōng --ah.
,一位受訪的Saudi學者講，,"Tsi̍t uī siū-hóng ê Saudi ha̍k-tsiá kóng,"
,Iran支持的軍事行動破壞安定，,"Iran tsi-tshî ê kun-sū hîng-tōng phò-huāi an-tīng,"
,美國攏恬恬，,"Bí-kok lóng tiām-tiām,"
,會鼓勵Iran愈來愈敢；,ē kóo-lē Iran jú lâi jú kánn;
,若是核子協議達成，,"nā-sī hi̍k-tsú hia̍p-gī ta̍t-sîng,"
,Iran「會有愈濟錢，愈有法度去幫助伊佇這个區域的代理者」。,"Iran “ē ū jú tsē tsînn, jú ū huat-tōo khì pang-tsōo i tī tsit ê khu-hi̍k ê tāi-lí-tsiá”."
,美國佮Iran嘛有共同利益，,"Bí-kok kah Iran mā ū kiōng-tông lī-ik,"
,比如Iran支持的Shia民兵，,"pí-jû Iran tsi-tshî ê Shia bîn-ping,"
,咧佮Sunni過激派的Islam國交戰。,teh kah Sunni kuè-kik-phài ê Islam kok kau-tsiàn.
,這篇文章講，,"Tsit phinn bûn-tsiong kóng,"
,Saudi可能會想欲轉向，,"Saudi khó-lîng ē siūnn-beh tsuán-hiòng,"
,離開美國主導的區域聯盟，,"lī-khui Bí-kok tsú-tō ê khu-hi̍k liân-bîng,"
,家己行動。,ka-kī hîng-tōng.
,「雖然高度依賴美國的裝備，Saudi軍隊愈來愈有能力自力作戰，也愈來愈有意願按呢做。」,"“Sui-jiân ko-tōo i-nāi Bí-kok ê tsong-pī, Saudi kun-tuī jú lâi jú ū lîng-li̍k tsū-li̍k tsok-tsiàn, iā jú lâi jú ū ì-guān án-ne tsò.”"
,Saudi 79歲的新國王Salman今年正月才即位，,"Saudi 79 huè ê sin kok-ông Salman kin-nî tsiànn--gue̍h tsiah tsik-uī,"
,伊佇4月底調整未來王位的繼承順序，,"i tī 4 gue̍h-té tiâu-tsíng bī-lâi ông-uī ê kè-sîng sūn-sī,"
,準備予下一代提早接班。,tsún-pī hōo ē tsi̍t tāi thê-tsá tsiap-pan.
,出兵Yemen佮調整權位，,"Tshut-ping Yemen kah tiâu-tsíng khuân-uī,"
,攏予西方媒體看做是新政權對外政策較獨立、積極的表現。,"lóng hōo se-hong muî-thé khuànn-tsò sī sin tsìng-khuân tuì-guā tsìng-tshik khah to̍k-li̍p, tsik-ki̍k ê piáu-hiān."
