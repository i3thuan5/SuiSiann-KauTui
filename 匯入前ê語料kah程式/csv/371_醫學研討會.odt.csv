Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
,醫學研討會,I-ha̍k gián-thó-huē
,南投林醫師厝裡飼一隻幼狗，,"Lâm-tâu Lîm i-su tshù--lí tshī tsi̍t tsiah iù káu,"
,因為是烏色的，,"in-uī sī oo-sik --ê,"
,in攏叫伊#Khú-lò#。,in lóng kiò i #Khú-lò#.
,講是林醫師飼的，,"Kóng sī Lîm i-su tshī--ê,"
,不過大部份攏是先生娘咧照顧，,"put-kò tuā-pōo-hūn lóng sī sian-sinn-niû teh tsiàu-kòo,"
,毋管是放屎尿，,"m̄-kuán sī pàng sái-jiō,"
,抑是食兩頓…，,"ia̍h-sī tsia̍h nn̄g tǹg…,"
,攏是先生娘咧發落。,lóng sī sian-sinn-niû teh hua̍t-lo̍h.
,#Khú-lò#誠好命，,"#Khú-lò# tsiânn hó-miā,"
,家己蹛一間袂輸人咧蹛的別莊，,"ka-kī tuà tsi̍t king bē-su lâng teh tuà ê pia̍t-tsong,"
,平常時，,"pîng-siông-sî,"
,伊食的狗飼料、狗罐頭攏是進口的、上好的，,"i tsia̍h ê káu tshī-liāu, káu kuàn-thâu lóng sī tsìn-kháu--ê, siōng hó--ê,"
,先生娘共伊飼甲肥軟仔肥軟；,sian-sinn-niû kā i tshī kah puî-nńg-á puî-nńg;
,伊徛佇林醫師別莊的上後壁間，,"i khiā tī Lîm i-su pia̍t-tsong ê siōng āu-piah-king,"
,內底面啥物狗的𨑨迌物逐項有。,lāi-té-bīn siánn-mih káu ê tshit-thô-mi̍h ta̍k hāng ū.
,In若去上班，,"In nā khì siōng-pan,"
,#Khú-lò#就家己一个蹛遐耍伊的𨑨迌物；,#Khú-lò# tō ka-kī tsi̍t ê tuà hia sńg i ê tshit-thô-mi̍h;
,遐的後壁門有一个細空的狗仔門，,"hia ê āu-piah-mn̂g ū tsi̍t ê sè khang ê káu-á-mn̂g,"
,利便#Khú-lò#會當家己出去後花園走傱佮放屎尿；,lī-piān #Khú-lò# ē-tàng ka-kī tshut-khì āu-hue-hn̂g tsáu-tsông kah pàng sái-jiō;
,驚伊走出去外面拍毋見，,"kiann i tsáu tshut-khì guā-bīn phah-m̄-kìnn,"
,in閣疊一个低低的牆圍仔共花園圍起來，,"in koh thia̍p tsi̍t ê kē-kē ê tshiûnn-uî-á kā hue-hn̂g uî --khí-lâi,"
,講是花園，,"kóng sī hue-hn̂g,"
,頂面也無種甲半蕊花，,"tíng-bīn iā bô tsìng kah puànn luí hue,"
,彼是全部用草皮鋪起來的草埔仔，,"he sī tsuân-pōo iōng tsháu-phuê phoo --khí-lâi ê tsháu-poo-á,"
,會當予伊佇遐自由自在傱來傱去。,ē-tàng hōo i tī hia tsū-iû-tsū-tsāi tsông lâi tsông khì.
,先生娘真疼惜伊，,"Sian-sinn-niû tsin thiànn-sioh --i,"
,逐工透早攏會出去附近的公園#lau-lau#咧！,ta̍k kang thàu-tsá lóng ē tshut-khì hù-kīn ê kong-hn̂g lau-lau--leh!
,了後才行去診所鬥相共。,Liáu-āu tsiah kiânn khì tsín-sóo tàu-sann-kāng.
,下班轉來，,"Hā-pan tńg--lâi,"
,第一件代誌就是去看 #Khú-lò#，,"tē-it kiānn tāi-tsì tō sī khì khuànn #Khú-lò#,"
,順紲共挲挲、耍耍咧。,"sūn-suà kā so-so, sńg-sńg --leh."
,有一工，,"Ū tsi̍t kang,"
,伊仝款透早欲𤆬#Khú-lò#出去散步，,"i kāng-khuán thàu-tsá beh tshuā #Khú-lò# tshut-khì sàn-pōo,"
,毋過伊仙揣都揣無#Khú-lò#的影跡。,m̄-koh i sian tshuē to tshuē bô #Khú-lò# ê iánn-jiah.
,伊喝講：,I huah kóng:
,「害矣！,“Hāi --ah!
,害矣！,Hāi --ah!
,#Khú-lò#走無去矣！,#Khú-lò# tsáu bô--khì --ah!
,林醫師！,Lîm i-su!
,你敢有看著 #Khú-lò#？,Lí kám ū khuànn-tio̍h #Khú-lò#?
,我緊來去厝邊頭尾問看有人看著無？」,Guá kín lâi-khì tshù-pinn-thâu-bué mn̄g khuànn ū lâng khuànn-tio̍h --bô?”
,林醫師應講：,Lîm i-su ìn kóng :
,「我無看著呢！,“Guá bô khuànn-tio̍h --neh!
,咱趕緊來揣看覓咧。」,Lán kuánn-kín lâi tshuē khuànn-māi --leh.”
,連林醫師都走出去鬥揣，,"Liân Lîm i-su to tsáu tshut-khì tàu tshuē,"
,不管in兩人按怎揣就是揣無，,"put-kuán in nn̄g lâng án-tsuánn tshuē tō sī tshuē bô,"
,落尾只好lok-sōm-lok-sōm 行轉去上班。,lo̍h-bué tsí-hó lok-sōm-lok-sōm kiânn tńg-khì siōng-pan.
,平常時體力誠好的先生娘煩惱甲無精神做工課，,"Pîng-siông-sî thé-la̍t tsiânn hó ê sian-sinn-niû huân-ló kah bô tsing-sîn tsò khang-khuè,"
,頭殼底思思念念著#Khú-lò#，,"thâu-khak-té su-su-liām-liām tio̍h #Khú-lò#,"
,便若患者來掛號，,"piān-nā huān-tsiá lâi kuà-hō,"
,就共拜託鬥揣#Khú-lò#。,tō kā pài-thok tàu tshuē #Khú-lò#.
,到暗，,"Kàu àm,"
,猶是無看著伊的影跡，,"iáu sī bô khuànn-tio̍h i ê iánn-tsiah,"
,為著#Khú-lò#，,"uī-tio̍h #Khú-lò#,"
,先生娘彼暝仙睏都睏袂好勢。,sian-sinn-niû hit mê sian khùn to khùn bē hó-sè.
,毋過，,"M̄-koh,"
,第二工的暗暝，,"tē-jī kang ê àm-mê,"
,in兩人共診所的鐵門捋落來，,"in nn̄g lâng kā tsín-sóo ê thih-mn̂g luah --lo̍h-lâi,"
,行轉去徛家，,"kiânn tńg-khì khiā-ke,"
,鐵門一開，,"thih-mn̂g tsi̍t khui,"
,#Khu-lò#已經徛佇厝內咧歡迎in翁仔某，,"#Khu-lò# í-king khiā tī tshù-lāi teh huan-gîng in ang-á-bóo,"
,這時先生娘的目頭才開開，,"tsit-sî sian-sinn-niû ê ba̍k-thâu tsiah khui--khui,"
,隨傱去共抱佇心肝頭惜惜咧。,suî tsông khì kā phō tī sim-kuann-thâu sioh-sioh --leh.
,自從彼擺了後，,"Tsū-tsiông hit pái liáu-āu,"
,這款代誌三不五時就出現一擺，,"tsit khuán tāi-tsì sam-put-gōo-sî tō tshut-hiān tsi̍t pái,"
,久來，,"kú--lâi,"
,先生娘就感覺慣勢慣勢矣。,sian-sinn-niû tō kám-kak kuàn-sì kuàn-sì --ah.
,到底#Khú-lò#每擺攏出去外口創啥呢？,Tàu-té #Khú-lò# muí pái lóng tshut-khì guā-kháu tshòng siánn --neh?
,敢干焦好玄出去#lau-lau#咧？,Kám kan-na hònn-hiân tshut-khì #lau-lau# --leh?
,先生娘逐工都有𤆬伊去散步矣；,Sian-sinn-niû ta̍k kang to ū tshuā i khì sàn-pōo --ah;
,敢會感覺攢了無夠腥臊，,"kám ē kám-kak tshuân liáu bô-kàu tshenn-tshau,"
,出去揣閣較好食的？,tshut-khì tshuē koh-khah hó-tsia̍h--ê?
,抑是生理需要，,"Ia̍h-sī sing-lí su-iàu,"
,出去揣男朋友……？,tshut-khì tshuē lâm-pîng-iú...?
,無人知。,Bô lâng tsai.
,有一暗，,"Ū tsi̍t àm,"
,in兩人看病了，,"in nn̄g lâng khuànn pēnn liáu,"
,轉來厝裡。,tńg-lâi tshù--lí.
,林醫師共#Khú-lò#抱起來耍，,"Lîm i-su kā #Khú-lò# phō khí-lâi sńg,"
,無意中摸著伊的腹肚，,"bô-ì-tiong bong-tio̍h i ê pak-tóo,"
,感覺真憢疑。,kám-kak tsin giâu-gî.
,伊就越一个頭向 in某講：,I tō ua̍t tsi̍t ê thâu ǹg in bóo kóng:
,「#Khú-lò#敢會有身矣？,“#Khú-lò# kám ē ū-sin --ah?
,你共摸看覓咧。」,Lí kā bong khuànn-māi --leh.”
,先生娘當咧攢飼料欲予#Khú-lò#食，,"Sian-sinn-niû tng-teh tshuân tshī-liāu beh hōo #Khú-lò# tsia̍h,"
,伊一聽著有身矣，,"i tsi̍t thiann-tio̍h ū-sin --ah,"
,煞驚一趒，,"suah kiann tsi̍t tiô,"
,緊倚過來摸看覓。,kín uá kuè-lâi bong khuànn-māi.
,「有影呢！,“Ū-iánn --neh!
,腹肚遮大著，,"Pak-tóo tsiah tuā --tio̍h,"
,凡勢有身矣？,huān-sè ū-sin --ah?
,毋過咱攏共關佇厝內，,"M̄-koh lán lóng kā kuainn tī tshù-lāi,"
,哪會大腹肚？,ná ē tuā-pak-tóo?
,敢講每擺離家出走攏是去揣伊的。」,Kám kóng muí pái lī-ka-tshut-tsáu lóng sī khì tshuē i ê.”
,自從#Khú-lò#有身了後，,"Tsū-tsiông #Khú-lò# ū-sin liáu-āu,"
,先生娘就叫人共花園的牆圍仔疊較懸咧！,sian-sinn-niû tō kiò lâng kā hue-hn̂g ê tshiûnn-uî-á thia̍p khah kuân --leh!
,無愛予伊家己一个走出去創啥。,Bô ài hōo i ka-kī tsi̍t ê tsáu tshut-khì tshòng siánn.
,阿成昨暝晏睏，,"A-sîng tsa-mê uànn khùn,"
,猶倒佇眠床。,iáu tó tī bîn-tshn̂g.
,毋過，,"M̄-koh,"
,客廳彼頭的電話雄雄喨起來，,"kheh-thiann hit thâu ê tiān-uē hiông-hiông liang--khí-lâi,"
,伊那挼目睭那傱去接電話。,i ná juê ba̍k-tsiu ná tsông khì tsiap tiān-uē.
,「#許#桑是無？」,“#Khóo# --sáng sī --bô?”
