Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
,用 族語 寫公文,Īng  tso̍k-gí  siá kong-bûn
,蔡英文 ：,Tshuà Ing-bûn :
,原住民轉型正義伐大步,guân-tsū-bîn tsuán-hîng tsìng-gī hua̍h tuā pōo
,是按怎欲揀這篇：,Sī án-tsuánn beh kíng tsit phinn:
,今仔日是 原住民日 ，,"kin-á-ji̍t sī  guân-tsū-bîn-ji̍t ,"
,紀念 原住民族 正名，,"kì-liām  guân-tsū-bîn-tso̍k  tsiànn-miâ,"
,無閣用有歧視意思的稱呼。,bô koh īng ū kî-sī ì-sù ê tshing-hoo.
,到今，,"Kàu-tann,"
,原住民會當使用家己的母語寫公文，,"guân-tsū-bîn ē-tàng sú-iōng ka-kī ê bú-gí siá kong-bûn,"
,確實是轉型正義閣再伐一大步。,khak-si̍t sī tsuán-hîng tsìng-gī koh-tsài hua̍h tsi̍t tuā pōo.
,多元文化欲受人肯定，,"To-guân bûn-huà beh siū lâng khíng-tīng,"
,語言佇公領域的呈現是真重要的開始。,gí-giân tī kong líng-hi̍k ê thîng-hiān sī tsin tiōng-iàu ê khai-sí.
,這馬是原住民 族語 ，,"Tsit-má sī guân-tsū-bîn  tso̍k-gí ,"
,向望未來 客語 、 臺語 攏有機會。,"ǹg-bāng bī-lâi  Kheh-gí ,  Tâi-gí  lóng ū ki-huē."
,從 屏東  縣長  潘孟安  7 月 18,Tsîng  Pîn-tong   kuān-tiúnn   Phuann Bīng-an   7  gue̍h  18
,家己批改第一份 Rukai （『 魯凱 』）語公文了，,"ka-kī phue-kái tē-it hūn  Rukai  (‘ 魯凱 ’) gí kong-bûn liáu,"
,19  蔡英文 總統佇面冊,19   Tshuà Ing-bûn  tsóng-thóng tī bīn-tsheh
,頂面分享一份 Amis,tíng-bīn hun-hióng tsi̍t hūn  Amis
,（ Pangcah ；『 阿美 』）族「全 族語 」的公文，,"( Pangcah ; ‘ 阿美 ’) tso̍k “tsuân  tso̍k-gí ” ê kong-bûn,"
,並且表示：,pīng-tshiánn piáu-sī:
,「這是這个國家的第一擺，,"“Tse sī tsit ê kok-ka ê tē-it pái,"
,嘛代表 原住民族 轉型正義伐出重要的一步。」,mā tāi-piáu  guân-tsū-bîn-tso̍k  tsuán-hîng tsìng-gī hua̍h tshut tiōng-iàu ê tsi̍t pōo.”
,屏東縣 政府發佈第一篇由,Pîn-tong-kuān  tsìng-hú huat-pòo tē-it phinn iû
,縣長 潘孟安 家己批改的 Rukai 族公文，,"kuan-tiúnn  Phuann Bīng-an  ka-kī phue-kái ê  Rukai  tso̍k kong-bûn,"
,內容是通知全戶恢復傳統名姓，,"luē-iông sī thong-ti tsuân hōo khue-ho̍k thuân-thóng miâ-sènn,"
,欲佇聯合收獲節活動接受褒獎。,beh tī liân-ha̍p siu-hi̍k-tsiat ua̍h-tāng tsiap-siū po-tsióng.
,潘孟安 也表示，,"Phuann Bīng-an  iā piáu-sī,"
,第一份 族語 公文結合,tē-it hūn  tso̍k-gí  kong-bûn kiat-ha̍p
,屏東縣 獎勵推捒的恢復傳統名姓，,"Pîn-tong-kuān  tsióng-lē tshui-sak ê khue-ho̍k thuân-thóng miâ-sènn,"
,特別有意義。,ti̍k-pia̍t ū ì-gī.
,總統 蔡英文 嘛佇面冊分享,Tsóng-thóng  Tshuà Ing-bûn  mā tī bīn-tsheh hun-hióng
,一份對 花蓮縣  光復 鄉公所發出來，,"tsi̍t hūn uì  Hua-liân-kuān   Kong-ho̍k  hiong-kong-sóo huat --tshut-lâi,"
,用 Amis  族語 寫的，,"īng  Amis   tso̍k-gí  siá --ê,"
,欲通知族人來領土地的權利證明書的公文。,beh thong-ti tso̍k-jîn lâi niá thóo-tē ê khuân-lī tsìng-bîng-su ê kong-bûn.
,蔡 總統表示：,Tshuà  tsóng-thóng piáu-sī:
,「傳承一種語言上有效的方式，,"“Thuân-sîng tsi̍t tsióng gí-giân siōng ū-hāu ê hong-sik,"
,就是捷共使用。,tō sī tsia̍p kā sú-iōng.
,《 原住民族語言發展法 》施行了後，,"“ Guân-tsū-bîn-tso̍k gí-giân huat-tián-huat ” si-hîng liáu-āu,"
,原住民 16 族的 族語 ，,"guân-tsū-bîn  16  tso̍k ê  tso̍k-gí ,"
,攏是「國家語言」。,lóng sī “kok-ka gí-giân.”
,就按呢，,"Tsū-án-ne,"
,原鄉 地區的政府機關、學校佮公家事業，,"guân-hiong  tē-khu ê tsìng-hú ki-kuan, ha̍k-hāu kah kong-ka sū-gia̍p,"
,攏會使揀選用當地的 族語 來寫公文。」,lóng ē-sái kíng-suán īng tong-tē ê  tso̍k-gí  lâi siá kong-bûn.”
,蔡英文 強調，,"Tshuà Ing-bûn  kiông-tiāu,"
,這是國家的第一擺，,"tse sī kok-ka ê tē-it pái,"
,嘛伐出 原住民族 轉型正義重要的一步；,mā hua̍h tshut  guân-tsū-bîn-tso̍k  tsuán-hîng tsìng-gī tiōng-iàu ê tsi̍t pōo;
,這馬佇 屏東 、 花蓮 、 臺東 佮 南投 的,"tsit-má tī  Pîn-tong ,  Hua-liân ,  Tâi-tang  kah  Lâm-tâu  ê"
,縣政府或者鄉公所，,"kuān-tsìng-hú hi̍k-tsiá hiong-kong-sóo,"
,已經開始出全 族語 或者雙語的公文，,"í-king khai-sí tshut tsuân  tso̍k-gí  hi̍k-tsiá siang-gí ê kong-bûn,"
,中央佮地方會繼續拍拚，,"tiong-iong kah tē-hng ē kè-sio̍k phah-piànn,"
,予 原住民族 的多元文化受著閣較濟重視。,hōo  guân-tsū-bîn-tso̍k  ê to-guân bûn-huà siū-tio̍h koh-khah tsē tiōng-sī.
,對這，,"Tuì tse,"
,屏東縣  原住民處 處長 伍麗華 表示，,"Pîn-tong-kuān   guân-tsū-bîn-tshù  tshù-tiúnn  Ngóo Lē-huâ  piáu-sī,"
,《 原住民族語言發展法 》,“ Guân-tsū-bîn-tso̍k gí-giân huat-tián-huat ”
,對 原住民族 推捒族語影響深遠，,"tuì  guân-tsū-bîn-tso̍k  tshui-sak tso̍k-gí íng-hióng tshim-uán,"
,有突破性的意義。,ū tu̍t-phuà-sìng ê ì-gī.
,實務執行的難度雖然蓋懸，,"Si̍t-bū tsip-hîng ê lân-tōo sui-jiân kài kuân,"
,毋過成做國家語言，,"m̄-koh tsiânn-tsò kok-ka gí-giân,"
,公文族語化是一定愛做的代誌，,"kong-bûn tso̍k-gí-huà sī it-tīng ài tsò ê tāi-tsì,"
,屏東縣 嘛欲先鎖定恢復,Pîn-tong-kuān  mā beh sing só-tīng khue-ho̍k
,傳統名姓的口灶代先推捒，,"thuân-thóng miâ-sènn ê kháu-tsàu tāi-sing tshui-sak,"
,落尾會閣看 族語 推捒的夠分度,lo̍h-bué ē koh khuànn  tso̍k-gí  tshui-sak ê kàu-hun-tōo
,佮 族人 接受度沓沓仔推廣。,kah  tso̍k-jîn  tsiap-siū-tōo ta̍uh-ta̍uh-á thui-kóng.
