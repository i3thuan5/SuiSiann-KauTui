Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
,一九二空年代，,"It kiú jī khòng nî-tāi,"
,歐洲因為第一改世界大戰，,"Au-tsiu in-uī tē-it kái sè-kài tāi-tsiàn,"
,元氣大傷，,"guân-khì tuā siong,"
,西方強權地位受著質疑，,"se-hong kiông-khuân tē-uī siū tio̍h tsit-gî,"
,東方的日本，,"tang-hong ê Ji̍t-pún,"
,軍國主義就趁這个機會衝起來，,"kun-kok tsú-gī tō thàn tsit ê ki-huē tshìng --khí-lâi,"
,當時日本殖民的臺灣經濟，,"tong-sî Ji̍t-pún si̍t-bîn ê Tâi-uân king-tsè,"
,發展非常好，,"huat-tián hui-siông hó,"
,為著供應製糖原料的需要，,"uī tio̍h kiong-ìng tsè thn̂g guân-liāu ê su-iàu,"
,總督府鼓勵農民種植甘蔗，,"tsóng-tok-hú kóo-lē lông-bîn tsìng-si̍t kam-tsià,"
,但是佇咧殖民政策之下，,"tān-sī tī-leh si̍t-bîn tsìng-tshik tsi hā,"
,製糖會社控制甘蔗收購價數，,"tsè thn̂g huē-siā khòng-tsè kam-tsià siu-kòo kè-siàu,"
,基層農民根本就無利純，,"ki-tsân lông-bîn kun-pún tiō bô lī-sûn,"
,因此各地種作甘蔗農民的抗爭，,"in-tshú kok tē tsìng-tsoh kam-tsià lông-bîn ê khòng-tsing,"
,也不斷發生。,iā put-tuān huat-sing.
,閃喔閃喔，,"Siám --ooh siám --ooh,"
,車來矣喔，,"tshia lâi --ah --ooh,"
,閃喔。,siám --ooh.
,好矣乎？,Hó --ah --honnh?
,好矣。,Hó --ah.
,來，,"Lâi,"
,細膩喔，,"sè-jī --ooh,"
,手細膩手細膩，,"tshiú sè-jī tshiú sè-jī,"
,辛苦矣，,"sin-khóo --ah,"
,辛苦辛苦，,"sin-khóo  sin-khóo,"
,囥咧就好。,khǹg --leh tō hó.
,阿母，,"A-bú,"
,我飯攏煮好矣，,"guá pn̄g lóng tsú hó --ah,"
,會當叫逐家來食矣。,ē-tàng kiò ta̍k-ke lâi tsia̍h --ah.
,好啊，,"Hó --ah,"
,逐家小歇一下喔，,"ta̍k-ke sió hioh --tsi̍t-ē --ooh,"
,先來食飯矣呢。,sing lâi tsia̍h-pn̄g --ah --neh.
,呃，,"Eh,"
,逐家食飯。,ta̍k-ke tsia̍h-pn̄g.
,來來來，,"Lâi lâi lâi,"
,辛苦矣嘿。,sin-khóo --ah --heh.
,多謝。,To-siā.
,來。,Lâi.
,阿梅仔 ，,"A-muî--á ,"
,啊哈你足gâu的，,"ah ha lí tsiok gâu --ê,"
,閣會hiáng 煮飯喔。,koh ē-hiáng tsú-pn̄g --ooh.
,我毋但會曉煮飯、煮糜，,"Guá m̄-nā ē-hiáu tsú-pn̄g, tsú muê,"
,閣會炒菜呢！,koh ē tshá-tshài --neh!
,哈哈哈。,"Ha ha ha,"
,多謝呢。,To-siā --neh.
,我有準備一寡我家己豉的梅仔，,"Guá ū tsún-pī tsi̍t-kuá guá ka-tī sīnn ê muê-á,"
,予逐家配飯。,hōo ta̍k-ke phuè pn̄g.
,好，,"Hó,"
,謝謝 。,謝謝 .
,有梅仔通好配飯矣呢。,Ū muê-á thang hó phuè pn̄g --ah --neh.
,呃，,"Eh,"
,有梅仔通好配飯。,ū muê-á thang hó phuè pn̄g.
,Uah，,"Uah,"
,阿梅 ，,"A-muî ,"
,你遮gâu乎，,"lí tsiah gâu --honnh,"
,規氣乎你予 阿滿姨仔 做新婦好無？,kui-khì --honnh lí hōo  A-buán î--á  tsò sin-pū hó --bô?
,我才無愛咧，,"Guá tsiah bô ài --leh,"
,恁後生已經娶某矣呢，,"lín hāu-senn í-king tshuā-bóo --ah --neh,"
,我才無愛做人的細姨。,guá tsiah bô ài tsò lâng ê sè-î.
,哈，,"Ha,"
,幾歲囡仔nia̋講，,"kuí huè gín-á nia̋ kóng,"
,你也知影啥物叫做細姨喔？,lí iā tsai-iánn siánn-mih kiò-tsò sè-î --ooh?
,多謝、多謝。,"To-siā, to-siā."
,阿母，,"A-bú,"
,這碗先予你。,tsit uánn sing hōo --lí.
,Mh，,"Mh,"
,你毋著愛先予 阿滿姨仔 ，,"lí m̄ tio̍h-ài sing hōo  A-buán î--á ,"
,人是來鬥相共的，,"lâng sī lâi tàu-sann-kāng --ê,"
,咱毋著愛共人說多謝。,lán m̄ tio̍h-ài kā lâng seh to-siā.
,著乎，,"Tio̍h --honnh,"
,阿滿姨 ，,"A-buán î ,"
,歹勢啦，,"pháinn-sè --lah,"
,多謝你來鬥相共，,"to-siā lí lâi tàu-sann-kāng,"
,這碗承滿滿先予你食。,tsit uánn sîng buán buán sing hōo lí tsia̍h.
,多謝。,To-siā.
,阿滿姨 ，,"A-buán î ,"
,坐啦。,tsē --lah.
,好，,"Hó,"
,來。,lâi.
,免共我說多謝啦，,"Bián kā guá seh-to-siā --lah,"
,「換工」本底就是按呢嘛，,"“uānn kang”pún-té tō sī án-ne --mah,"
,看啥物人in兜的園仔若需要幫忙，,"khuànn siánn-mih lâng in tau ê hn̂g-á nā su-iàu pang-bâng,"
,咱就會去共伊鬥相共，,"lán tō ē khì kā i tàu-sann-kāng,"
,啊閣再講乎，,"ah koh-tsài kóng --honnh,"
,咱庄頭的查埔人，,"lán tsng-thâu ê tsa-poo-lâng,"
,逐家攏去抗爭矣，,"ta̍k-ke lóng khì khòng-tsing --ah,"
,互相幫忙是應該的啊。,hōo-siong pang-bâng sī ing-kai --ê --ah.
,啊著啦，,"Ah tio̍h --lah,"
,天生 今仔去製糖所抗爭，,"Thian-sing  kin-á khì tsè-thn̂g-sóo khòng-tsing,"
,情形毋知按怎乎？,tsîng-hîng m̄ tsai án-tsuánn --honnh?
,我嘛毋知影，,"Guá mā m̄ tsai-iánn,"
,啊製糖所乎一千斤的甘蔗才收五箍，,"ah tsè-thn̂g-sóo --honnh tsi̍t-tshing kin ê kam-tsià tsiah siu gōo khoo,"
,扣掉成本閣趁無五十仙，,"khàu-tiāu sîng-pún koh thàn bô gōo-tsa̍p sián,"
,按呢連買米就無夠，,"án-ne liân bé bí tō bô-kàu,"
,叫咱欲按怎活落去啦？,kiò lán beh án-nuá ua̍h lo̍h-khì --lah?
,哼，講著這我就受氣啦，,"Hngh, kóng-tio̍h tse guá tō siū-khì --lah,"
,呃甘蔗是咱咧種呢，,"eh kam-tsià sī lán leh tsìng --neh,"
,價錢予in咧定喔？,kè-tsînn hōo in leh tīng --ooh?
,猶閣不准咱賣予別人，,"Ah-koh put-tsún lán bē hōo pa̍t-lâng,"
,謼彼真正共咱食夠夠，,"hooh he tsin-tsiànn kā lán tsia̍h-kàu-kàu,"
,食死死呢謼！,tsia̍h-sí-sí --neh --hooh!
,阿滿姨 ，,"A-buán î ,"
,你莫受氣啦，,"lí mài siū-khì --lah,"
,這粒酸酸甜甜的梅仔予你食。,tsit lia̍p sng-sng-tinn-tinn ê muê-á hōo lí tsia̍h.
,阿梅仔 ，,"A-muî--á ,"
,你真正有夠感心的啦，,"lí tsin-tsiànn ū-kàu kám-sim --ê --lah,"
,啥物人若娶著你做新婦乎，,"siánn-mih lâng nā tshuā-tio̍h lí tsò sin-pū --honnh,"
,真正是伊的福氣。,tsin-tsiànn sī i ê hok-khì.
,希望 天生 in這遍乎，,"Hi-bāng  Thian-sing  in tsit piàn --honnh,"
,會用得有好消息啦。,ē-īng-lit ū hó siau-sit --lah.
,你價數的問題已經共阮拖足久的矣，,"lí kè-siàu ê būn-tê í-king kā gún thua tsiok kú --ê --ah,"
,今仔日若無予阮一个答覆，,"kin-á-li̍t nā bô hōo gún tsi̍t ê tap-hok,"
,絕對無欲轉去，,"tsua̍t-tuì bô beh tńg--khì,"
,抗爭到底。,khòng-tsing kàu-té.
,龜井 出來矣。,Ku-tsénn  tshut--lâi --ah.
,抗議啦！,khòng-gī --lah!
,逐家安靜一下，,"Ta̍k-ke an-tsīng --tsi̍t-ē,"
,安靜一下，,"an-tsīng --tsi̍t-ē,"
,先聽看覓仔 龜井 所長按怎講。,sing thiann khuànn-māi-á  Ku-tsénn  sóo-tiúnn án-nuá kóng.
,龜井 所長乎體諒各位農民的辛苦啦，,"Ku-tsénn  sóo-tiúnn --honnh thé-liōng kok-uī lông-bîn ê sin-khóo --lah,"
,所以乎決定欲共收甘蔗的價數乎提懸兩成啦，,"sóo-í --honnh kuat-tīng beh kā siu kam-tsià ê kè-siàu --honnh the̍h-kuân nn̄g siânn --lah,"
,啊對這馬開始乎，,"ah uì tsit-má khai-sí --honnh,"
,每一千斤用六箍來收。,muí tsi̍t-tshing kin iōng la̍k khoo lâi siu.
,六箍喔，,"La̍k khoo --ooh,"
,六箍嘛袂䆀呢。,la̍k khoo mā bē-bái --neh.
,袂用得、袂用得、袂用得，,"Bē-īng-tsit, bē-īng-tsit, bē-īng-tsit,"
,兩成傷少，,"nn̄g siânn siunn tsió,"
,而且阮的訴求是欲共製糖所共同制定這个價數，,"lî-tshiánn gún ê sòo-kiû sī beh kā tsè-thn̂g-sóo kiōng-tông tsè-tīng tsit ê kè-siàu,"
,毋是恁製糖所講矣就準拄算。,m̄ sī lín tsè-thn̂g-sóo kóng --ah tō tsún-tú-sǹg.
,按呢講嘛有理。,Án-ne kóng mā ū-lí.
,根據我所知影，,"Kin-kù guá sóo tsai-iánn,"
,中部彼爿一千斤攏會收八箍，,"tiong-pōo hit pîng tsi̍t-tshing kin lóng ē siu peh khoo,"
,若按呢阮這爿上少著愛收七箍，,"nā án-ne gún tsit pîng siōng tsió to̍h-ài siu tshit khoo,"
,這是阮的上底價。,tse sī gún ê siōng té kè.
,好啦，,"Hó --lah,"
,所長乎同意用七箍來收。,sóo-tiúnn --honnh tông-ì iōng tshit khoo lâi siu.
,七箍，,"Tshit khoo,"
,七箍好啦，,"tshit khoo hó --lah,"
,按呢價數的問題已經解決矣，,"án-ne kè-siàu ê būn-tê í-king kái-kuat --ah,"
,按呢逐家緊鬥收甘蔗，,"án-ne ta̍k-ke kín tàu siu kam-tsià,"
,七箍好啦。,tshit khoo hó --lah.
,按呢緊轉去喔，,"Án-ne kín tńg--khì --ooh,"
,緊轉去喔。,kín tńg--khì --ooh.
,著、著、著，,"Tio̍h, tio̍h, tio̍h,"
,行、行、行、行，,"kiânn, kiânn, kiânn, kiânn,"
,來轉來轉。,lâi-tńg lâi-tńg.
,天生仔 ，,"Thian-sing--á ,"
,七箍好啦，,"tshit khoo hó --lah,"
,行啦。,kiânn --lah.
,天生 ，,"Thian-sing ,"
,莫躊躇矣啦。,mài tiû-tû --ah --lah.
,毋是啦 阿肥仔 ，,"M̄ sī --lah  A-puî--á ,"
,啊你無感覺足奇怪的？,ah lí bô kám-kak tsiok kî-kuài --ê?
,啊這箍 龜井 ，,"Ah tsit khoo  Ku-tsínn ,"
,這改哪會遮爾緊就讓步？,tsit kái ná ē tsiah-nī kín tō niū-pōo?
,哎唷，,"Ai-ioh,"
,煞毋知咱一直來共抗議啊，,"Suah m̄ tsai lán it-ti̍t lâi kā khòng-gī --ah,"
,啊伊擋袂牢，,"ah i tòng bē tiâu,"
,所以只好讓步啊，,"sóo-í tsí-hó niū-pōo --ah,"
,想甲遮濟。,siūnn kah tsiah tsē.
,我猶是感覺怪怪呢。,Guá iáu sī kám-kak kuài-kuài --neh.
,有啥好怪的啦？,Ū sánn hó kuài --ê --lah?
,謼你莫想遐濟啦，,"Hooh lí mài siūnn hiah tsē --lah,"
,橫直咱這馬已經贏矣，,"huînn-ti̍t lán tsit-má í-king iânn --ah,"
,啊逐家生活嘛過了較快活啊。,ah ta̍k-ke sing-ua̍h mā kuè liáu khah khuìnn-ua̍h --ah.
,莫想矣啦，,"Mài siūnn --ah --lah,"
,轉來收甘蔗啦，,"tńg--lâi siu kam-tsià --lah,"
,行啦，,"kiânn --lah,"
,七箍的呢。,tshit khoo --ê --neh.
,阿爸，,"A-pah,"
,你轉來矣喔，,"lí tńg--lâi --ah --ooh,"
,水燃好矣，,"tsuí hiânn hó --ah,"
,我去捀來予你洗跤手。,guá khì phâng lâi hōo lí sé kha-tshiú.
,好。,Hó.
,轉來矣。,Tńg--lâi --ah.
,你是按怎，,"Lí sī án-nuá,"
,抗爭閣無結果喔？,khòng-tsing koh bô kiat-kó --ooh?
,製糖所讓步矣啦，,"Tsè-thn̂g-sóo niū-pōo --ah --lah,"
,講以後收七箍啦。,kóng í-āu siu tshit khoo --lah.
,誠實的？,Tsiânn-si̍t --ê?
,龜井 所長家己親喙講的，,"Ku-tsénn  sóo-tiúnn ka-kī tshin tshuì kóng --ê,"
,應該毋是假的啦。,ing-kai m̄ sī ké --ê --lah.
,按呢誠好啊，,"Án-ne tsiânn hó --ah,"
,按呢算是好消息啊。,án-ne sǹg sī hó siau-sit --ah.
,哪會一入門按呢憂頭結面？,Ná ē tsi̍t ji̍p-mn̂g án-ne iu-thâu-kat-bīn?
,害我叫是講是歹消息呢。,Hāi guá kiò-sī kóng sī pháinn siau-sit --neh.
,按怎，,"Án-nuá,"
,你是感覺七箍猶閣無夠喔？,lí sī kám-kak tshit khoo ah-koh bô-kàu --ooh?
,彼就毋是講幾箍的問題哩，,"He tō m̄ sī kóng kuí khoo ê būn-tê --lih,"
,逐改價數攏in咧決定的，,"ta̍k kái kè-siàu lóng in leh kuat-tīng --ê,"
,啊袂輸咱敢若乞食咧共人分咧，,"ah bē-su lán kán-ná khit-tsia̍h leh kā lâng pun --leh,"
,我就感覺足奇怪的，,"guá tō kám-kak tsiok kî-kuài --ê,"
,以早咧抗爭連插就攏無欲插你，,"í-tsá leh khòng-tsing liân tshap tō lóng bô beh tshap --lí,"
,啊這改哪會遮爾緊就讓步，,"ah tsit kái ná ē tsiah-nī kín tō niū-pōo,"
,毋知會變鬼變怪袂咧。,m̄ tsai ē pìnn-kuí-pìnn-kuài bē --leh.
,你想遐爾濟欲創啥，,"Lí siūnn hiah-nī tsē beh tshòng siánn,"
,製糖所閣較按怎嘛袂食虧，,"tsè-thn̂g-sóo koh-khah án-nuá mā bē tsia̍h-khui,"
,你毋是講濁水溪以北攏是收八箍，,"lí m̄ sī kóng Lô-tsuí-khe í pak lóng sī siu peh khoo,"
,按怎算攏是in趁著，,"án-nuá sǹg lóng sī in thàn--tio̍h,"
,需要你替in煩惱喔？,su-iàu lí thè in huân-ló --ooh?
,講嘛是有影啦，,"Kóng mā sī ū-iánn --lah,"
,家己的代誌就欲煩惱袂了矣閣煩惱到彼爿去。,ka-tī ê tāi-tsì tō beh huân-ló bē liáu --ah koh huân-ló kàu hit pîng khì.
,阿爸，,"A-pah,"
,你跤手洗洗咧就會用得食飯矣喔。,lí kha-tshiú sé-sé--leh tō ē-īng-eh tsia̍h-pn̄g --ah --ooh.
,阿梅 上乖。,A-muî  siōng kuai.
,天生 啊，,"Thian-sing  --ah,"
,你彼雙鞋喔已經破甲這形矣，,"lí hit siang uê --ooh í-king phuà kah tsit hîng --ah,"
,莫閣穿矣啦。,mài koh tshīng --ah --lah.
,前一站仔毋是共你買一雙新的，,"Tsîng tsi̍t-tsām-á m̄ sī kā lí bé tsi̍t siang sin --ê,"
,囥佇咧房間，,"khǹg tī-leh pâng-king,"
,提出來換啦。,the̍h --tshut-lâi uānn --lah.
,啊免啦，,"Ah bián --lah,"
,這雙鞋仔我就穿甲好勢好勢，,"tsit siang ê-á guá tō tshīng kah hó-sè hó-sè,"
,猶誠好穿的咧。,ah tsiânn hó-tshīng --ê --leh.
,啊這雙鞋仔按呢，,"Ah tsit siang ê-á án-ne,"
,這幾年綴我四界拋拋走，,"tsit kuí nî tuè guá sì-kè pha-pha-tsáu,"
,啊嘛穿甲有感情矣，,"ah mā tshīng kah ū kám-tsîng --ah,"
,哪會甘換啦。,ná ē kam uānn --lah.
,阿梅仔 ，,"A-muî--á ,"
,我這雙鞋仔毋通ka̋提去擲掉喔，,"guá tsit siang ê-á m̄-thang ka̋ the̍h khì tàn-tiāu --ooh,"
,唅。,hannh.
,好啦，,"Hó --lah,"
,阿爸，,"A-pah,"
,我共你收佇咧椅仔跤。,guá kā lí siu tī-leh í-á-kha.
,好啦，,"Hó --lah,"
,緊來食，,"kín lâi tsia̍h,"
,菜攏冷去矣。,tshài lóng líng khì --ah.
,阿月仔。,A-gua̍t-á.
,Mh？,Mh?
,我今仔接著林醫師寄予我一封電報，,"guá kin-á tsiap-tio̍h Lîm i-su kià hōo guá tsi̍t hong tiān-pò,"
,伊講明仔載欲來嘉義揣我，,"i kóng bîn-á-tsài beh lâi Ka-gī tshuē --guá,"
,談一寡代誌。,tâm tsi̍t-kuá tāi-tsì.
,林醫師，,"Lîm i-su,"
,喔，,"ooh,"
,你是講咱半年前佇咧 文化協會 熟似彼个蹛佇 臺南  北門庄 的林桑喔？,lí sī kóng lán puànn-nî-tsîng tī-leh  Bûn-huà-hia̍p-huē  si̍k-sāi hit ê tuà tī  Tâi-lâm   Pak-mn̂g-tsng  ê Lîm--sáng --ooh?
,嘿啊，,"Heh --ah,"
,就是伊啊，,"tō sī i --ah,"
,你袂記得喔？,lí bē-kì-eh --ooh?
,我會記得啊，,"Guá ē-kì-eh --ah,"
,哪會袂記得，,"ná ē buē-kì-eh,"
,足久無khuàinn 咧呢，,"tsiok kú bô khuàinn --eh --neh,"
,啊伊敢有講欲揣你講啥物代誌啊？,ah i kám ū kóng beh tshē lí kóng siánn-mih tāi-tsì --ah?
,電報面頂干焦講有重要的代誌欲揣我參詳，,"Tiān-pò bīn-tíng kan-na kóng ū tiōng-iàu ê tāi-tsì beh tshuē guá tsham-siông,"
,是無講啥物代誌啦，,"sī bô kóng siánn-mih tāi-tsì --lah,"
,猶毋過我咧想，,"ah-m̄-koh guá leh siūnn,"
,可能佮最近抗爭的代誌有關係。,khó-lîng kah tsuè-kīn khòng-tsing ê tāi-tsì ū kuan-hē.
,啊伊是毋是有啥物消息欲共咱講唅？,Ah i sī m̄ sī ū siánn-mih siau-sit beh kā lán kóng --hannh?
,文化協會 乎，,"Bûn-huà-hia̍p-huē  --honnh,"
,一向攏足關心咱農民的運動，,"it-hiòng lóng tsiok kuan-sim lán lông-bîn ê ūn-tōng,"
,真濟抗爭的方法，,"tsin tsuē khòng-tsing ê hong-huat,"
,嘛是攏協會彼爿的人共咱教的，,"mā sī lóng hia̍p-huē hit pîng ê lâng kā lán kà --ê,"
,我咧想，,"guá leh siūnn,"
,林醫師凡勢有啥物真好的想法欲共咱講，,"Lîm i-su huān-sè ū siánn-mih tsin hó ê siūnn-huat beh kā lán kóng,"
,才會專工走這逝。,tsiah ē tsuan-kang tsáu tsit tsuā.
,這站仔為著抗爭乎，,"Tsit-tsām-á uī-tio̍h khòng-tsing --honnh,"
,警察一直咧注意咱，,"kíng-tshat it-ti̍t leh tsù-ì --lán,"
,你家己著愛較細膩的喔。,lí ka-tī to̍h-ài khah sè-jī --ê --ooh.
,我知影啦，,"Guá tsai-iánn --lah,"
,好啦，,"hó --lah,"
,睏啦睏啦，,"khùn --lah khùn --lah,"
,橫直有啥物代誌乎，,"huînn-ti̍t ū siánn-mih tāi-tsì --honnh,"
,⿰明仔載見面就知影矣。,mia̋-tsài kìnn-bīn tō tsai-iánn --ah.
,好啦。,Hó --lah.
,せんせい ，,"せんせい ,"
,誠久無⿰看見。,tsiânn kú bô khuàinn.
,天生 ，,"Thian-sing ,"
,最近好無？,tsuè-kīn hó --bô?
,好、好，,"Hó, hó,"
,せんせい,せんせい
,哪有時間走來嘉義？,ná ū sî-kan tsáu lâi Ka-gī?
,你知影無，,"Lí tsai-iánn --bô,"
,雍仁 親王殿下已經來到臺灣矣。,Iong-jîn  tshin-ông tiān-hā í-king lâi kàu Tâi-uân --ah.
,親王殿下？,Tshin-ông tiān-hā?
,就是天皇的第二个後生，,"Tiō sī thian-hông ê tē-jī ê hāu-senn,"
,雍仁 親王，,"Iong-jîn  tshin-ông,"
,伊來臺灣巡查，,"i lâi Tâi-uân sûn-tsa,"
,過幾工仔，,"kuè --kuí-kang-á,"
,會去恁南靖製糖所參觀訪問。,ē khì lín Lâm-tsīng tsè-thn̂g-sóo tsham-kuan hóng-mn̄g.
,按呢喔，,"Án-ne --ooh,"
,せんせい ，,"せんせい ,"
,咱遮講話無方便，,"lán tsia kóng-uē bô hong-piān,"
,你先來我厝裡，,"lí sing lâi guá tshù--lí,"
,我揣人來開會，,"guá tshuē lâng lâi khui-huē,"
,行。,kiânn.
,好。,Hó.
,（日語台詞）,(日語台詞)
,看你無代誌，,"Khuànn lí bô tāi-tsì,"
,我就放心矣。,guá tō hòng-sim --ah.
,你毋是日本人 嗎 ？,Lí m̄ sī Ji̍t-pún-lâng  --mah ?
,哪會曉講臺灣話啊？,Ná ē-hiáu kóng Tâi-uân-uē ah?
,我細漢佇臺灣蹛過幾若年，,"Guá sè-hàn tī Tâi-uân tuà-kuè kuí-nā nî,"
,所以會曉講臺灣話。,sóo-í ē-hiáu kóng Tâi-uân-uē.
,真歹勢，,"Tsin pháinn-sè,"
,害你水攏捙倒去，,"hāi lí tsuí lóng tshia-tó --khì,"
,我的馬敢若喙焦矣。,guá ê bé kánn-ná tshuì-ta --ah.
,橫直攏愛重舀水，,"Huînn-ti̍t lóng ài tîng iúnn tsuí,"
,我直接𤆬你去溪仔邊好矣。,guá ti̍t-tsiap tshuā lí khì khe-á-pinn hó --ah.
,好。,Hó.
,按怎是無？,Án-tsuánn sī --bô?
,你佮你的馬敢若感情足好的呢。,Lí kah lí ê bé kán-ná kám-tsîng tsiok hó --ê --neh.
,我做兵了就一直佮伊做伙，,"Guá tsò-ping liáu tō it-ti̍t kah i tsò-hué,"
,阮是上好的朋友。,gún sī siōng hó ê pîng-iú.
,來，,"Lâi,"
,欲摸看覓咧無？,beh bong khuànn-māi --eh --bô?
,敢會用得？,Kám ē-īng-tsit?
,Mh，,"Mh,"
,來，,"lâi,"
,毋免驚，,"m̄-bián kiann,"
,馬是足有靈性的動物，,"bé sī tsiok ū lîng-sìng ê tōng-bu̍t,"
,只要你是善良的人，,"tsí-iàu lí sī siān-liông ê lâng,"
,伊攏會使感應出來，,"i lóng ē-sái kám-ìng --tshut-lâi,"
,就袂共你傷害。,tō buē kā lí siong-hāi.
,Mh。,Mh.
,摸起來的感覺，,"Bong --khí-lâi ê kám-kak,"
,佮 阿肥叔 飼的水牛無仝款呢！,kah  A-puî tsik  tshī ê tsuí-gû bô kāng-khuán --neh!
,我閣捾寡水。,Guá koh kuānn kuá tsuí.
,好。,Hó.
,來，,"Lâi,"
,我來。,guá lâi.
,多謝。,To-siā.
,你帶的彼个香火袋仔真好看。,Lí tuà ê hit ê hiunn-hué tē-á tsin hó-khuànn.
,這是阮阿母對廟裡求的，,"Tse sī gún a-bú uì biō--lí kiû --ê,"
,伊講會當保平安喔。,i kóng ē-tàng pó pîng-an --ooh.
,我細漢蹛臺灣的時陣，,"Guá sè-hàn tuà Tâi-uân ê sî-tsūn,"
,嘛是有一个仝款的，,"mā sī ū tsi̍t ê kāng-khuán --ê,"
,然後去日本做兵就無去矣。,jiân-āu khì Ji̍t-pún tsò-ping tō bô--khì --ah.
,恁日本軍人，,"Lín Ji̍t-pún kun-lîn,"
,攏會騎馬去足濟所在 嗎 ？,lóng ē khiâ bé khì tsiok tsē sóo-tsāi  --mah ?
,嘛無一定騎馬，,"Mā bô it-tīng khiâ bé,"
,有的兵仔坐車，,"ū ê ping-á tsē tshia,"
,有的兵仔坐船，,"ū ê ping-á tsē tsûn,"
,有的兵仔坐飛行機。,ū ê ping-á tsē hue-lîng-ki.
,Uah。,Uah.
,過一站仔，,"Kuè --tsi̍t-tsām-á,"
,我著欲予國家派去戰區矣，,"guá tio̍h beh hōo kok-ka phài khì tsiàn-khu --ah,"
,我真無想欲𤆬伊去，,"guá tsin bô siūnn-beh tshuā i khì,"
,因為我驚伊會受著傷害。,in-uī guá kiann i ē siū-tio̍h siong-hāi.
,予你。,Hōo --lí.
,為啥物欲送我？,Uī siánn-mih beh sàng --guá?
,因為這包香火足靈聖的啊，,"In-uī tsit pau hiunn-hué tsiok lîng-siànn --ê --ah,"
,紮佇咧身軀頂會當隨時保護你，,"tsah tī-leh sin-khu-tíng ē-tàng suî-sî pó-hōo lí,"
,猶閣有你的馬，,"ah-koh ū lí ê bé,"
,而且，,"lî-tshiánn,"
,我從來毋捌佮日本人做過朋友呢，,"guá tsiông-lâi m̄ bat kah Ji̍t-pún-lâng tsò-kuè pîng-iú --neh,"
,你是頭一个，,"lí sī thâu tsi̍t ê,"
,所以應該送你一个禮物。,sóo-í ing-kai sàng lí tsi̍t ê lé-bu̍t.
,你若送我，,"Lí nā sàng --guá,"
,你家己欲按怎？,lí ka-kī beh án-tsuánn?
,我拜託阮阿母閣去廟裡求一个予我就好矣啦，,"Guá pài-thok guán a-bú koh khì biō--lí kiû tsi̍t ê hōo guá tō hó --ah --lah,"
,提去啦。,the̍h --khì --lah.
,來，,"Lâi,"
,這个送你，,"tsit ê sàng --lí,"
,當做回禮，,"tòng-tsò huê-lé,"
,這嘛是保平安的。,tse mā sī pó pîng-an --ê.
,Mh！,Mh!
,我會一直囥佇身軀頂。,Guá ē it-ti̍t khǹg tī sin-khu-tíng.
,我嘛會一直囥佇咧身軀頂，,"Guá mā ē it-ti̍t khǹg tī-leh sin-khu-tíng,"
,多謝。,to-siā.
,啊，,"Ah,"
,顧佮你開講，,"kòo kah lí khai-káng,"
,攏袂記得時間矣，,"lóng bē-kì-lit sî-kan --ah,"
,我欲轉去矣，,"guá beh tńg--khì --ah,"
,阮阿母閣咧等我捾水轉去呢！,guán a-bú koh leh tán guá kuānn tsuí tńg--khì --neh!
,再會。,Tsài-huē.
,較細膩咧，,"Khah sè-lī --leh,"
,毋通閣挵著別人。,m̄-thang koh lòng-tio̍h pa̍t-lâng.
,袂啦。,Bē --lah.
,你叫啥物名？,Lí kiò siánn-mih miâ?
,阿梅 啊，,"A-muî  --ah,"
,你去佗位唅？,lí khì tó-uī --hannh?
,捾一桶水捾遐爾久，,"Kuānn tsi̍t tháng tsuí kuānn hiah-nī kú,"
,到這陣才轉來。,kàu tsit-tsūn tsiah --tńg-lâi.
,阿母，,"A-bú,"
,我共你講一件足趣味的代誌喔，,"guá kā lí kóng tsi̍t kiānn tsiok tshù-bī ê tāi-tsì --ooh,"
,我拄才拄著一个。,guá tú-tsiah tú-tio̍h tsi̍t ê.
,好、好、好、好，,"Hó, hó, hó, hó,"
,欲講等一下才閣講，,"beh kóng tán --tsi̍t-ē tsiah koh kóng,"
,你先去 阿滿姨 in兜乎，,"lí sing khì  A-buán î  in tau --honnh,"
,借兩粒鴨卵，,"tsioh nn̄g lia̍p ah-nn̄g,"
,今仔日有人客，,"kin-á-ji̍t ū lâng-kheh,"
,媽愛炒菜脯卵招待人。,mah ài tshá tshài-póo-nn̄g tsiau-thāi --lâng.
,阿母，,"A-bú,"
,今仔日是啥物款的人客欲來啊？,kin-á-ji̍t sī siánn-mih khuán ê lâng-kheh beh lâi --ah?
,你佮阿爸攏遮爾仔緊張，,"Lí kah a-pah lóng tsiah-nī-á kín-tiunn,"
,我敢有看過？,guá kám ū khuànn--kuè?
,阿爸。,A-pah.
,恁是咧創啥啦？,Lín sī leh tshòng sánn --lah?
,大人的代誌你莫佇遮亂啦，,"Tuā-lâng ê tāi-tsì lí mài tī tsia luān --lah,"
,緊去借鴨卵，,"kín khì tsioh ah-nn̄g,"
,這予我。,tse hōo --guá.
,好啦。,Hó --lah.
,緊去啦。,Kín khì --lah.
,猶閣看，,"Ah koh khuànn,"
,緊去啦。,kín khì --lah.
,喔。,Ooh.
,是按呢啦，,"Sī án-ne --lah,"
,雖然講製糖所咧價數面頂乎，,"sui-liân kóng tsè-thn̂g-sóo leh kè-siàu bīn-tíng --honnh,"
,有做讓步，,"ū tsò niū-pōo,"
,但是我認為講，,"tān-sī guá līn-uî kóng,"
,這是因為親王欲來，,"tse sī in-uī tshin-ông beh lâi,"
,暫時咧共咱應付一下，,"tsiām-sî leh kā lán ìng-hù --tsi̍t-ē,"
,我的意見是講，,"guá ê ì-kiàn sī kóng,"
,不如咱利用這改的機會來去向親王陳情。,put-lû lán lī-iōng tsit kái ê ki-huē lâi-khì hiòng tshin-ông tîn-tsîng.
,既然是親王，,"Kì-liân sī tshin-ông,"
,按呢一定有大軍來共保護啦，,"án-ne it-tīng ū tuā-kun lâi kā pó-hōo --lah,"
,恐驚咧乎咱連欲倚近伊就攏無辦法，,"khióng-kiann --eh --honnh lán liân beh uá-kīn i tō lóng bô pān-huat,"
,啊若按呢，,"ah nā án-ne,"
,咱、咱是欲按怎向伊陳情啊？,"lán, lán sī beh án-nuá hiòng i tîn-tsîng --ah?"
,其實這改親王來臺灣乎，,"Kî-si̍t tsit kái tshin-ông lâi Tâi-uân --honnh,"
,知影的人是無濟啦，,"tsai-iánn ê lâng sī bô tsuē --lah,"
,連報紙攏嘛無刊出來，,"liân pò-tsuá lóng mā bô khan --tshut-lâi,"
,我會知影這个消息乎，,"guá ē tsai-iánn tsit ê siau-sit --honnh,"
,是直接對日本彼爿來的啦，,"sī ti̍t-tsiap uì Ji̍t-pún hit pîng lâi --ê --lah,"
,袂像頂改皇太子來到臺灣，,"bē tshiūnn tíng-kái hông-thài-tsú lâi kàu Tâi-uân,"
,自頭到尾攏是憲兵咧共伊保護，,"tsū-thâu-kàu-bué lóng sī hiàn-ping leh kā i pó-hōo,"
,這改極加，,"tsit kái ki̍k-ke,"
,干焦是一寡侍衛佮警察⿰爾爾。,kan-na sī tsi̍t-kuá sī-uī kah kíng-tshat nia̋.
,我咧想喔，,"Guá leh siūnn --ooh,"
,代誌無咱想的遮爾仔簡單，,"tāi-tsì bô lán siūnn --ê tsiah-nī-á kán-tan,"
,咱欲抗爭的對象身份無仝呢，,"lán beh khòng-tsing ê tuì-siōng sin-hūn bô-kāng --neh,"
,啊萬不一若出啥物差錯，,"ah bān-put-it nā tshut siánn-mih tsha-tshò,"
,嘿，,"heh,"
,彼警察乎絕對無遮爾仔簡單就放咱煞啦乎？,he kíng-tshat --honnh tsua̍t-tuì bô tsiah-nī-á kán-tan tō pàng lán suah --lah --honnh?
,著啊，,"Tio̍h --ah,"
,凡勢會去⿰予人掠去關喔。,huān-sè ē khì hőng lia̍h khì kuainn --ooh.
,嘿啊，,"Heh --ah,"
,啊咱的甘蔗園佮一家大細，,"ah lán ê kam-tsià hn̂g kah tsi̍t ke tuā-sè,"
,⿰啥人欲來共咱照顧？,siáng beh lâi kā lán tsiàu-kòo?
,著啦，,"Tio̍h --lah,"
,講按呢嘛有影啦，,"kóng án-ne mā ū-iánn --lah,"
,親王喔欲去製糖所巡察，,"tshin-ông --ooh beh khì tsè-thn̂g-sóo sûn-tshat,"
,啊咱走去共亂，,"ah lán tsáu khì kā luān,"
,mh，,"mh,"
,按呢警察乎佮製糖所乎,án-ne kíng-tshat --honnh kah tsè-thn̂g-sóo --honnh
,絕對會共這筆數攏算佇咧咱的頭殼頂啦。,tsua̍t-tuì ē kā tsit pit siàu lóng sǹg tī-leh lán ê thâu-khak-tíng --lah.
,就是講meh，,"Tō sī kóng --meh,"
,我看乎連拄提懸的收買價數攏會去⿰予人取消。,guá khuànn --honnh liân tú the̍h-kuân ê siu-bé kè-siàu lóng ē khì hőng tshú-siau.
,啊 天生 啊，,"Ah  Thian-sing  --ah,"
,逐家講的攏無毋著啦，,"ta̍k-ke kóng --ê lóng bô m̄-tio̍h --lah,"
,猶毋過你愛知影呢，,"ah-m̄-koh lí ài tsai-iánn --neh,"
,欲抗爭嘛愛看時陣啊，,"beh khòng-tsing mā ài khuànn sî-tsūn --ah,"
,若閣按呢舞⿰落去乎，,"nā koh án-ne bú lueh --honnh,"
,凡勢乎連咱的命就攏休去矣。,huān-sè --honnh liân lán ê miā tō lóng hiu--khì --ah.
,來。,Lâi.
,せんせい ，,"せんせい ,"
,歹勢，,"pháinn-sè,"
,我敬你。,guá kìng --lí.
,來。,Lâi.
,實在是誠歹勢啦，,"Si̍t-tsāi sī tsiânn pháinn-sè --lah,"
,予你按呢一逝工對 北門庄 到阮遮來共阮報這个消息，,"hōo lí án-ne tsi̍t tsuā kang tuì  Pak-mn̂g-tsng  kàu guán tsia lâi kā gún pò tsit ê siau-sit,"
,啊結果阮庄仔內的人煞按呢啦。,ah kiat-kó gún tsng-á-lāi ê lâng suah án-ne --lah.
,莫按呢講啦，,"Mài án-ne kóng --lah,"
,其實喔，,"kî-si̍t --ooh,"
,in按呢想乎，,"in án-ne siūnn --honnh,"
,嘛是正確的，,"mā sī tsìng-khak --ê,"
,猶毋過乎，,"iah-m̄-koh --honnh,"
,就是因為咱這个社會的體制傷過剝削，,"tiō sī in-uī lán tsit ê siā-huē ê thé-tsè siunn kuè pak-siah,"
,足濟人連飯碗攏無法度顧，,"tsiok tsē lâng liân pn̄g-uánn lóng bô huat-tōo kòo,"
,咱遮的人乎閣較應該徛出來，,"lán tsia-ê lâng --honnh koh-khah ing-kai khiā --tshut-lâi,"
,共遮的無公平拍予破，,"kā tsia--ê bô kong-pênn phah hōo phuà,"
,建立一个公平的社會。,kiàn-li̍p tsi̍t ê kong-pênn ê siā-huē.
,其實我喔，,"Kî-si̍t guá --ooh,"
,只是一个覕咧海港邊乎開一个小小診所的醫生⿰爾爾，,"tsí-sī tsi̍t ê bih leh hái-káng-pinn --honnh khui tsi̍t ê sió-sió tsín-sóo ê i-sing nia̋,"
,真正為著這个土地貢獻，,"tsin-tsiànn uī-tio̍h tsit ê thóo-tē kòng-hiàn,"
,肯拍拚的人，,"khíng phah-piànn ê lâng,"
,是恁遮的農民，,"sī lín tsia-ê lông-bîn,"
,來，,"lâi,"
,我共你敬一下。,guá kā lí kìng --tsi̍t-ē.
,無啦無啦。,Bô --lah bô --lah.
,坦白講乎，,"Thán-pe̍h kóng --honnh,"
,我有足濟理念攏是對日本本土傳過來的，,"guá ū tsiok tsē lí-liām lóng sī uì Ji̍t-pún pún-thóo thuân --kuè-lâi --ê,"
,雖然講這个日本政府乎足可惡的，,"sui-liân kóng tsit ê Ji̍t-pún tsìng-hú --honnh tsiok khó-ònn --ê,"
,猶毋過踮佇日本乎受過教育的人乎，,"iah-m̄-koh tiàm tī Ji̍t-pún --honnh siū-kuè kàu-io̍k ê lâng --honnh,"
,每一个人對社會的這種觀念乎，,"muí tsi̍t ê lâng tuì siā-huē ê tsit tsióng kuan-liām --honnh,"
,攏非常非常的進步。,lóng hui-siông hui-siông ê tsìn-pōo.
,按呢喔，,"Án-ne --ooh,"
,有影喔？,ū-iánn --ooh?
,阿梅仔 ，,"A-muî--á ,"
,你戇戇徛佇遮欲創啥？,lí gōng-gōng khiā tī tsia beh tshòng siánn?
,大人咧講代誌啦，,"Tuā-lâng leh kóng tāi-tsì --lah,"
,入去房間。,li̍p-khì pâng-king.
,喔。,Ooh.
,阿梅 是？,A-muî  sī?
,喔，,"Ooh,"
,阿梅 喔？,A-muî  --ooh?
,就阮查某囝啦。,Tō gún tsa-bóo-kiánn --lah.
,喔。,Ooh.
,せんせい 啊，,"せんせい  --ah,"
,歹勢啦，,"pháinn-sè --lah,"
,庄跤所在無啥物通予招待的。,tsng-kha sóo-tsāi bô siánn-mih thang hōo tsiau-thāi --ê.
,唉啊，,"Haih --ah,"
,講按呢，,"kóng án-ne,"
,攢甲遮腥臊著，,"tshuân kah tsiah tshenn-tshau --tio̍h,"
,是我較歹勢啦，,"sī guá khah pháinn-sè --lah,"
,共恁攪擾矣，,"kā lín kiáu-jiáu --ah,"
,哈哈哈哈。,ha ha ha ha.
,袂啦袂啦。,Bē --lah bē --lah.
,今仔暗時喔就佮恁翁仔某兩个人好好仔啉一下，,"Kin-á àm-sî --ooh tō kah lín ang-á-bóo nn̄g ê lâng hó-hó-á lim --tsi̍t-ē,"
,到時我去車頂喔才會較好睏，,"kàu-sî guá khì tshia-tíng --ooh tsiah ē khah hó khùn,"
,哈哈哈。,ha ha ha.
,按呢。,Án-ne.
,來、來、來。,"Lâi, lâi, lâi."
,來、來、來，,"Lâi, lâi, lâi,"
,來咱兩个乎做陣敬一下仔 せんせい 咧。,lâi lán nn̄g ê --honnh tsò-tīn kìng --tsi̍t-ē-á  せんせい  --leh.
,唉，,"Haih,"
,免遐客氣啦！,bián hiah kheh-khì --lah!
,來、來、來、來。,"Lâi, lâi, lâi, lâi."
,遮爾仔暗矣，,"Tsiah-nī-á àm --ah,"
,你閣咧四界趖，,"lí koh leh sì-kè sô,"
,是欲趖去佗位啊？,sī beh sô khì tó-uī --ah?
,大人啊，,"Tāi-lîn --ah,"
,無啦無啦，,"bô --lah bô --lah,"
,我乎是有一个消息欲來向大人通報啦。,guá --honnh sī ū tsi̍t ê siau-sit beh lâi hiòng tāi-lîn thong-pò --lah.
,今仔日乎 天生仔 in兜來一个外地的人客呢，,"Kin-á-ji̍t --honnh  Thian-sing--á  in tau lâi tsi̍t ê guā-tē ê lâng-kheh --neh,"
,彼。,he.
,這你毋免講矣，,"Tse lí m̄-bián kóng --ah,"
,伊叫 林慶堂 ，,"i kiò  Lîm Khìng-tông ,"
,是 文化協會 的人。,sī  bûn-huà hia̍p-huē  ê lâng.
,喔，,"Ooh,"
,啊你、你已經知影矣喔？,"ah lí, lí í-king tsai-iánn --ah --ooh?"
,Mh，,"Mh,"
,對伊上火車開始，,"uì i tsiūnn hué-tshia khai-sí,"
,就有人共我通報矣。,tō ū lâng kā guá thong-pò --ah.
,啊伊有共恁講啥無？,Ah i ū kā lín kóng siánn --bô?
,喔，,"Ooh,"
,聽講乎有接著日本來的消息啦，,"thiann-kóng --honnh ū tsiap-tio̍h Ji̍t-pún lâi ê siau-sit --lah,"
,講彼 雍仁 親王殿下喔欲來製糖所巡察啦，,"kóng he  Iong-lîn  tshin-ông tiān-hā --ooh beh lâi tsè-thn̂g-sóo sûn-tshat --lah,"
,啊建議阮講乎，,"ah kiàn-gī gún kóng --honnh,"
,會用得去揣親王殿下抗議啦。,ē-īng-eh khì tshuē tshin-ông tiān-hā khòng-gī --lah.
,這寡左派的人，,"Tsit kuá tsó-phài ê lâng,"
,佇咧日本閣舞袂離，,"tī-leh Ji̍t-pún koh bú buē lī,"
,閣欲來到臺灣煽動農民抗爭。,koh beh lâi kàu Tâi-uân siàn-tōng lông-bîn khòng-tsing.
,阿肥啊。,A-puî --ah.
,大、大人。,"Tāi, tāi-lîn."
,你欲去大稻埕揣工課的代誌，,"Lí beh khì Tuā-tiū-tiânn tshuē khang-khuè ê tāi-tsì,"
,我共你安排好矣。,guá kā lí an-pâi hó --ah.
,諾， ありがとうございます ！,"Hioh,  ありがとうございます !"
,猶毋過我有一件代誌愛你去做。,Iah-m̄-koh guá ū tsi̍t kiānn tāi-tsì ài lí khì tsò.
,無可能啦，,"Bô khó-lîng --lah,"
,哪有可能差遮濟，,"ná ū khó-lîng tsha tsiah tsuē,"
,規牛車呢，,"kui gû-tshia --neh,"
,哪有可能才幾斤。,ná ū khó-lîng tsiah kuí kin.
,你莫佇遐烏白講啦。,Lí mài tī hia oo-pe̍h kóng --lah.
,發生啥物代誌，,"Huat-sing sánn-mih tāi-tsì,"
,逐家哪會遮受氣？,ta̍k-ke ná ē tsiah siū-khì?
,天生仔 ，,"Thian-sing--á ,"
,製糖所佇咧磅仔頂面乎動跤手啦，,"tsè-thn̂g-sóo tī-leh pōng-á tíng-bīn --honnh tāng-kha-tshiú --lah,"
,竟然乎共咱的甘蔗偷斤減兩呢。,kìng-liân --honnh kā lán ê kam-tsià thau-kin-kiám-niú --neh.
,著啊，,"Tio̍h --ah,"
,天生仔 ，,"Thian-sing--á ,"
,你看in有偌惡質，,"lí khuànn in ū guā ok-tsit,"
,竟然共咱烏白秤啦。,kìng-liân kā lán oo-pe̍h tshìn--lah.
,啊你烏白講，,"Ah lí oo-pe̍h kóng,"
,啊磅仔哪有啥物問題啦，,"ah pōng-á ná ū siánn-mih būn-tê --lah,"
,彼是你的甘蔗種了咧䆀呢，,"he sī lí ê kam-tsià tsìng liáu leh bái --neh,"
,毋才會輕秤。,m̄ tsiah ē khin tshìn.
,啊你凊彩講講咧，,"Ah lí tshìn-tshái kóng-kóng--eh,"
,彼甘蔗閣較按怎輕秤，,"he kam-tsià koh khah án-nuá khin tshìn,"
,嘛無可能一牛車才一千兩百斤，,"mā bô khó-lîng tsi̍t gû-tshia tsiah tsi̍t-tshing nn̄g-pah kin,"
,而且毋但是我喔，,"lî-tshiánn m̄-nā sī guá --ooh,"
,其他的人嘛攏按呢，,"kî-tha ê lâng mā lóng án-ne,"
,根本就是你的磅仔有問題啊。,kun-pún tō sī lí ê pōng-á ū būn-tê --ah.
,著啦，,"Tio̍h --lah,"
,你磅仔有問題啦。,lí pōng-á ū būn-tê --lah.
,哎啊，,"Aih --ah,"
,隨在你按怎講啦，,"suî-tsāi lí án-ná kóng --lah,"
,橫直乎磅仔無問題啦，,"huînn-ti̍t --honnh pōng-á bô būn-tê --lah,"
,啊恁若無想欲秤乎，,"ah lín nā bô siūnn-beh tshìn --honnh,"
,啊無轉去食家己啦！,ah bô tńg-khì tsia̍h-ka-tī --lah!
,好、好、好、好，,"Hó, hó, hó, hó,"
,逐家注意看喔，,"ta̍k-ke tsù-ì khuànn --ooh,"
,我按呢加一个人踏起去加偌重？,guá án-ne ke tsi̍t ê lâng ta̍h --khí-khì ke guā tāng?
,好，,"Hó,"
,你共秤看覓咧。,lí kā tshìn khuànn-māi --leh.
,謼，,"Hooh,"
,傷譀啦，,"siunn hàm --lah,"
,加一个人徛起去才加五十斤⿰爾爾，,"ke tsi̍t ê lâng khiā --khí-lì tsiah ke gōo-tsa̍p kin nia̋,"
,哪有可能啦。,ná ū khó-lîng --lah.
,經理，,"King-lí,"
,你按呢實在真超過喔，,"lí án-ne si̍t-tsāi tsin tshiau-kuè --ooh,"
,你根本就咧剝削阮嘛。,lí kin-pún tō leh pak-siah guán --mah.
,著啊，,"Tio̍h --ah,"
,天生仔 ，,"Thian-sing--á ,"
,莫佮伊講遮濟啦！,mài kah i kóng tsiah tsē --lah!
,叫伊共磅仔換掉，,"Kiò i kā pōng-á uānn-tiāu,"
,全部就攏愛重秤啦。,tsuân-pōo tō lóng ài tîng tshìn --lah.
,重秤啦！,Tîng tshìn --lah!
,著啊，,"Tio̍h --ah,"
,你莫佇遐相諍啦。,lí mài tī hia sio-tsènn --lah.
,磅仔換掉、磅仔換掉啦。,"Pōng-á uānn-tiāu, pōng-á uānn-tiāu --lah."
,你走去佗位！,Lí tsáu khì tó-uī!
,（日語）,(日語)
,（日語） ，,"(日語) ,"
,毋是阮咧鬧代誌，,"m̄ sī gún leh nāu tāi-tsì,"
,實在是喔in傷過分啦。,si̍t-tsāi sī --ooh in siunn kuè-hun --lah.
,（日語）,(日語)
,恁共看啦，,"Lín kā khuànn --lah,"
,竟然用偷斤減兩的方式乎咧欺騙咱啦，,"kìng-liân iōng thau-kin-kiám-niú ê hong-sik --honnh leh khi-phiàn --lán --lah,"
,真正是欺負人太忝咧矣。,tsin-tsiànn sī khi-hū lâng thài thiám --leh --ah.
,莫怪人咧講乎，,"Bo̍k-kuài lâng leh kóng --honnh,"
,天下第一戇，,"thian-hā tē-it gōng,"
,種甘蔗予會社磅，,"tsìng kam-tsià hōo huē-siā pōng,"
,就像咱這種的啦！,tō tshiūnn lán tsit tsióng --ê --lah!
,著啦，,"Tio̍h --lah,"
,自這馬開始乎，,"tsū tsit-má khai-sí --honnh,"
,咱莫閣做戇仔予in騙矣啦。,lán mài koh tsò gōng-á hōo in phiàn --ah --lah.
,著啦，,"Tio̍h --lah,"
,莫閣做戇仔啦。,mài koh tsò gōng-á --lah.
,天生仔 ，,"Thian-sing--á ,"
,我看明仔載乎彼親王喔欲去製糖所巡查，,"guá khuànn bîn-á-tsài --honnh he tshin-ông --ooh beh khì tsè-thn̂g-sóo sûn-tsa,"
,咱乎就來揣伊陳情啦，,"lán --honnh tō lâi tshuē i tîn-tsîng --lah,"
,共這抗爭乎舞予大啦，,"kā tse khòng-tsing --honnh bú hōo tuā --lah,"
,予所有的人知影乎，,"hōo sóo-ū ê lâng tsai-iánn --honnh,"
,製糖所乎是按怎共咱剝削的啦。,tsè-thn̂g-sóo --honnh sī án-nuá kā lán pak-siah --ê --lah.
,是啊，,"Sī --ah,"
,來去陳情啦！,lâi khì tîn-tsîng --lah!
,咱袂用得閣吞忍⿰落去矣。,Lán bē-īng-eh koh thun-lún lueh --ah.
,著啦，,"Tio̍h --lah,"
,共代誌舞予大條喔，,"kā tāi-tsì bú hōo tuā tiâu --ooh,"
,咱才袂予食死死啦。,lán tsiah buē hōo tsia̍h-sí-sí --lah.
,著啦著啦。,Tio̍h --lah tio̍h --lah.
,好啊，,"Hó --ah,"
,既然逐家若是有決心乎，,"kì-liân ta̍k-ke nā sī ū kuat-sim --honnh,"
,咱著愛揣親王陳情，,"lán to̍h-ài tshuē tshin-ông tîn-tsîng,"
,但是乎，,"tān-sī --honnh,"
,逐家一定愛掠予在喔，,"ta̍k-ke it-tīng ài lia̍h hōo tsāi --ooh,"
,毋通傷過生狂，,"m̄-thang siunn kuè tshinn-kông,"
,啊若無到時⿰予人當做暴民攏掠掠去乎，,"ah nā-bô kàu-sî hőng tòng-tsò pō-bîn lóng lia̍h-lia̍h-khì --honnh,"
,啊就無彩咱咧抗爭矣啦。,ah tō bô-tshái lán leh khòng-tsing --ah --lah.
,著啦著啦，,"Tio̍h --lah tio̍h --lah,"
,好啦，,"hó --lah,"
,抑無乎一切乎攏聽 天生仔 指揮啦乎？,ah-bô --honnh  it-tshè --honnh lóng thiann  Thian-sing--á  tsí-hui --lah --honnh?
,好啦好啦。,Hó --lah hó --lah.
,叫著我，,"Kiò-tio̍h guá,"
,叫著我，,"kiò-tio̍h guá,"
,黃昏的故鄉不時咧叫我，,"hông-hun ê kòo-hiong put-sî leh kiò guá,"
,叫我這个苦命的男性，,"kiò guá tsit ê khóo-miā ê lâm-sìng,"
,流浪的人，,"liû-lōng ê lâng,"
,無厝的渡鳥。,bô tshù ê tōo tsiáu.
,阿梅仔 ，,"A-muî--á ,"
,啊你哪會猶未睏？,ah lí ná ē ah-bē khùn?
,阿爸唱歌去共你吵著諾？,A-pah tshiùnn-kua khì kā lí tshá--tio̍h --hioh?
,無啦，,"Bô --lah,"
,是我家己睏袂去。,sī guá ka-tī khùn bē khì.
,啊你手提彼啥？,Ah lí tshiú the̍h he siánn?
,啊閣藏咧後壁，,"Ah koh tshàng leh āu-piah,"
,來、來、來，,"lâi, lâi, lâi,"
,提來予阿爸看覓，,"the̍h lâi hōo a-pa khuànn-māi,"
,來啦。,lâi --lah.
,啊你替阿爸補鞋仔喔？,Ah lí thè a-pah póo ê-á --ooh?
,Mh，,"Mh,"
,我看阿母這站仔攏綴你咧無閒，,"guá khuànn a-bú tsit-tsām-á lóng tuè lí leh bô-îng,"
,無時間替你補鞋仔，,"bô sî-kan thè lí póo ê-á,"
,我就想講共補起來，,"guá tō siūnn-kóng kā póo --khí-lâi,"
,阿爸，,"a-pah,"
,你穿看覓咧，,"lí tshīng khuànn-māi --leh,"
,看好穿無？,khuànn hó-tshīng --bô?
,喔，,"Ooh,"
,好啊。,hó --ah.
,哪會按呢啦！,Ná ē án-ne --lah!
,阿爸，,"A-pah,"
,歹勢啦，,"pháinn-sè --lah,"
,我掠準講攏補好矣，,"guá lia̍h-tsún kóng lóng póo hó --ah,"
,哪會知影閣脫線矣。,ná ē tsai-iánn koh thuat-suànn --ah.
,袂啦，,"Bē --lah,"
,彼按呢一空仔囝⿰爾爾⿰無要緊啦！,he án-ne tsi̍t khang-á-kiánn nia̋ bua̋-kín --lah!
,你補甲真好勢啊，,"Lí póo kah tsin hó-sè --ah,"
,阿爸穿甲誠四序呢！,a-pah tshīng kah tsiânn sù-sī --neh!
,哈哈！,Ha ha!
,誠gâu，,"Tsiânn gâu,"
,來、來、來，,"lâi, lâi, lâi,"
,起來遮坐，,"khí-lâi tsia tsē,"
,阿爸有話欲共你講，,"a-pah ū uē beh kā lí kóng,"
,阿爸這站仔乎較無閒，,"a-pah tsit-tsām-á --honnh khah bô-îng,"
,嘛攏無時間教你捌字寫字，,"mā lóng bô sî-kan kà lí bat lī siá lī,"
,啊你攏有家己咧練習寫字乎？,ah lí lóng ū ka-tī leh liān-si̍p siá jī --honnh?
,Mh，,"Mh,"
,只要有時間，,"tsí-iàu ū sî-kan,"
,我就會練寫字，,"guá tō ē liān siá lī,"
,會當加捌幾个字，,"ē-tàng ke bat kuí ê lī,"
,我感覺足歡喜的。,guá kám-kak tsiok huann-hí --ê.
,阿爸是艱苦人啦，,"A-pah sī kan-khóo lâng --lah,"
,無能力送你去公學校讀冊，,"bô lîng-li̍k sàng lí khì kong-ha̍k-hāu tha̍k-tsheh,"
,啊我家己捌的字也無濟啊，,"ah guá ka-kī bat ê lī ā bô tsē --ah,"
,你一定愛會記得，,"lí it-tīng ài ē-kì-eh,"
,以後若是有機會，,"í-āu nā sī ū ki-huē,"
,有時間就愛加捌寡字，,"ū sî-kan tō ài ke bat kuá lī,"
,加看寡冊，,"ke khuànn kuá tsheh,"
,按呢以後才會有機會通出脫，,"án-ne í-āu tsiah ē ū ki-huē thang tshut-thuat,"
,知影無？,tsai-iánn --bô?
,阿爸講的話，,"A-pah kóng ê uē,"
,我一定記佇咧心肝內。,guá it-tīng kì tī-leh sim-kuann-lāi.
,人咧講乎，,"Lâng leh kóng --honnh,"
,智識就是力量，,"tì-sik tō sī la̍t-liōng,"
,希望有一工乎，,"hi-bāng ū tsi̍t kang --honnh,"
,親像你這號艱苦底的作田囡仔，,"tshin-tshiūnn lí tsit-lō kan-khóo té ê tsoh-tshân gín-á,"
,嘛會當去學校讀冊，,"mā ē-tàng khì ha̍k-hāu tha̍k-tsheh,"
,毋免按呢，,"m̄-bián án-ne,"
,綴大人咧田園仔按呢一直拖磨，,"tuè tuā-lâng leh tshân-hn̂g-á án-ne it-ti̍t thua-buâ,"
,以後嘛較袂去予欺負，,"í-āu mā khah buē khì hōo khi-hū,"
,若真正有彼一工乎，,"nā tsin-tsiànn ū hit tsi̍t kang --honnh,"
,阿爸所做的一切就有價值矣。,a-pah sóo tsò ê it-tshè tō ū kè-ta̍t --ah.
,戇囡仔，,"Gōng gín-á,"
,你咧哭啥？,lí leh khàu siánn?
,我感覺阿爸足辛苦的，,"Guá kám-kak a-pah tsiok sin-khóo --ê,"
,我替你足毋甘的。,guá thè lí tsiok m̄-kam --ê.
,莫哭莫哭，,"Mài khàu mài khàu,"
,阿爸⿰無要緊啦，,"a-pah bua̋-kín --lah,"
,這兩工仔彼代誌若處理有好勢乎，,"tsit nn̄g-kang-á he tāi-tsì nā tshú-lí ū hó-sè --honnh,"
,阿爸就加足輕鬆的矣。,a-pah tō ke tsiok khin-sang --ê --ah.
,阿爸。,A-pah.
,乖，,"Kuai,"
,莫哭，,"mài khàu,"
,乖。,kuai.
,（日語）,(日語)
,（日語）,(日語)
,天生 。,Thian-sing .
,你是走去⿰佗位啦？,Lí sī tsáu khì tueh --lah?
,哪會遐慢。,Ná ē hiah bān.
,就腹肚疼啦，,"Tō pak-tóo thiànn --lah,"
,揣所在跍一下。,tshuē sóo-tsāi khû --tsi̍t-ē.
,啊你喔，,"Ah lí --ooh,"
,生雞卵無，,"senn ke-nn̄g bô,"
,放雞屎。,pàng ke-sái.
,來矣來矣。,Lâi --ah lâi --ah.
,逐家愛會記得喔，,"Ta̍k-ke ài ē-kì-eh --ooh,"
,咱是來陳情，,"lán sī lâi tîn-tsîng,"
,毋是來鬧代誌的，,"m̄ sī lâi nāu tāi-tsì --ê,"
,毋通亂去唅！,m̄-thang luān--khì --hannh!
,知。,Tsai.
,行，,"Kiânn,"
,行動。,hîng-tōng.
,好。,Hó.
