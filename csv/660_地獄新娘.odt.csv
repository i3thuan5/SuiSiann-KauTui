Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
,今仔日是欲參加 蔡 家的生日宴會。,Kin-á-ji̍t sī beh tsham-ka  Tshuà  --ka ê senn-ji̍t iàn-huē.
,我問你到底人走去tueh？,Guá mn̄g --lí tàu-té lâng tsáu khì tueh?
,毋過，,"M̄-koh,"
,頭家娘若欲出去攏無共我講。,thâu-ke-niû nā beh tshut-khì lóng bô kā guá kóng.
,共你講？,Kā lí kóng?
,人咧？,Lâng --leh?
,昨暗嘛無看見伊出去。,Tsa-àm mā bô khuànn-kìnn i tshut-khì.
,我無佇咧的時，,"Guá bô tī-leh ê sî,"
,伊捌踮外口過暝無？,i bat tàm guā-kháu kè-mî --bô?
,伊毋捌按呢啦！,I m̄ bat án-ne --lah!
,派人去揣！,Phài lâng khì tshuē!
,好！,Hó!
,你是 高鳳嬌 小姐是毋？,Lí sī  Ko Hōng-kiau  sió-tsiá sī --m̄?
,高景敏 是毋是你的大兄？,Ko Kíng-bín  sī m̄ sī lí ê tuā-hiann?
,是啦！,Sī --lah!
,是怎樣？,Sī-tsánn-iūnn?
,呃，,"Eh,"
,我欲共你報告一个不幸的消息！,guá beh kā lí pò-kò tsi̍t ê put-hīng ê siau-sit!
,拄才 野柳 派出所有電話來，,"Tú-tsiah  Iá-liú  phài-tshut-sóo ū tiān-uē lâi,"
,有一臺遊艇失事，,"ū tsi̍t tâi iû-thíng sit-sū,"
,船內一對男女跋落海中，,"tsûn-lāi tsi̍t tuì lâm-lú pua̍h lo̍h hái-tiong,"
,男的死體已經揣著，,"lâm ê sí-thé í-king tshē--tio̍h,"
,可能是 高景敏 ，,"khó-lîng sī  Ko Kíng-bín ,"
,你來看覓咧！,lí lâi khuànn-māi --eh!
,啥物？,Siánn-mih?
,我的大兄？,Guá ê tuā-hiann?
,是啦！,Sī --lah!
,女的只干焦留一跤皮包，,"Lú--ê tsí kan-na lâu tsi̍t kha phê-pau,"
,啊屍體揣猶未著！,ah si-thé tshē á-bē tio̍h!
,希望高小姐你即時來現場認屍！,Hi-bāng Ko sió-tsiá lí tsik-sî lâi hiān-tiûnn jīn si!
,好！,Hó!
,哪有這號代誌？,Ná ū tsit lō tāi-tsì?
,伊今仔日欲去 香港 ！,I kin-á-ji̍t bueh khì  Hiong-káng !
,我想講恁結婚七、八年矣，,"Guá siūnn-kóng lín kiat-hun tshit, pueh nî --ah,"
,阮大兄一定看破 瑞雲 的愛，,"gún tuā-hiann it-tīng khuànn-phuà  Suī-hûn  ê ài,"
,哪會知影in兩个猶閣咧來往，,"ná ē tsai-iánn in nn̄g ê ah koh leh lâi-óng,"
,一來二去攏是阮大兄毋好！,it lâi jī khì lóng sī gún tuā-hiann m̄ hó!
,看我這个面欲叫我攑去⿰佗位？,Khuànn guá tsit ê bīn beh kiò guá gia̍h khì tueh?
,連暗報都刊甲按呢！,Liân àm-pò to khan kah án-ni!
,義明 兄！,Gī-bîng  hiann!
,出去！,Tshut-khì!
,阮大姊知影我對 新加坡 轉來 臺灣 ，,Gún tuā-tsí tsai-iánn guá tuì  Sin-ka-pho  tńg--lâi  Tâi-uân .
,才寫批叫我來揣伊𨑨迌，,"Tsiah siá phue kiò guá lâi tshuē i tshit-thô,"
,日期閣是出事前寫來的，,"li̍t-kî koh sī tshut-sū tsîng siá --lâi --ê,"
,敢誠實會做出這款敗門風的代誌？,kám tsiânn-si̍t ē tsò-tshut tsit khuán pāi mn̂g-hong ê tāi-tsì?
,阮兩个姊妹仔已經分開十五年，,"Gún nn̄g ê tsí-bē-á í-king hun-khui tsa̍p-gōo nî,"
,對伊的代誌我是完全毋知，,"tuì i ê tāi-tsì guá sī uân-tsuân m̄ tsai,"
,毋過阮二姨仔咧講，,"m̄-koh gún jī-î-á leh kóng,"
,伊是一个真好女德又閣溫馴的人。,i sī tsi̍t ê tsin hó lú-tik iū-koh un-sûn ê lâng.
,小姐，,"Sió-tsiá,"
,這張批是毋是你落去的？,tsit tiunn phue sī m̄ sī lí lak--khì --ê?
,是我的！,Sī guá ê!
,多謝！,To-siā!
,小姐，,"Sió-tsiá,"
,你咧做老師乎？,lí leh tsuè lāu-sir --honnh?
,我會曉看命，,"Guá ē-hiáu khuànn-miā,"
,來，,"lâi,"
,我共你看一下命，,"guá kā lí khuànn tsi̍t-ē miā,"
,我是專門咧研究面相，,"guá sī tsuan-bûn leh gián-kiù bīn-siòng,"
,來參考參考，,"lâi tsham-khó tsham-khó,"
,免費相送，,"bián-huì sio-sàng,"
,免客氣啦！,bián kheh-khì --lah!
,小姐，,"Sió-tsiá,"
,你愛注意喔！,lí ài tsù-ì --ooh!
,你按現在開始，,"Lí àn hiān-tsāi khai-sí,"
,會行入去一个佮以前完全無仝款的新環境，,"ē kiânn ji̍p-khì tsi̍t ê kah í-tsîng uân-tsuân bô kāng-khuán ê sin khuân-kíng,"
,彼个所在充滿著陰森佮恐怖！,hit ê sóo-tsāi tshiong-muá-tio̍h im-sim kah khióng-pòo!
,啊？,Ah?
,彼个所在有一个可憐的囡仔，,"Hit ê sóo-tsāi ū tsi̍t ê khó-liân ê gín-á,"
,佮一个名聲無通偌好的查埔人，,"kah tsi̍t ê miâ-siann bô thang guā hó ê tsa-poo-lâng,"
,大概是彼个囡仔的老爸。,tāi-khài sī hit ê gín-á ê lāu-pē.
,總講一句話你愛小心，,"Tsóng kóng tsi̍t kù uē lí ài sió-sim,"
,若無你一定會食虧！,nā-bô lí it-tīng ē tsia̍h-khui!
,真多謝，,"Tsin to-siā,"
,我無彼時間通相命！,guá bô he sî-kan thang siòng-miā!
,呃，,"Eh,"
,小姐！,sió-tsiá!
,金山仔 ！,Kim-san--á !
,金山仔 ！,Kim-san--á !
,轉來矣！,Tńg-lâi --ah!
,啥物代誌啊？,Siánn-mih tāi-tsì --ah?
,透早咧創啥貨？,Thàu-tsá leh tshòng sánn-hè?
,毋成⿰查某囡仔！,M̄-tsiânn tsa̋u gín-á!
,騙人咧毋捌做少年！,Phiàn lâng leh m̄ bat tsuè siàu-liân!
,金山 啊！,Kim-san  --ah!
,唅？,Hannh?
,呃，,"Eh,"
,啊今你彼喙脣抹彼啥？,ah tann lí he tshuì-tûn buah he siánn?
,唉，,"Haih,"
,啊你到這陣猶未去接 白 老師！,ah lí kàu tsit-tsūn iáu-bē khì tsiap  Pe̍h  lāu-su!
,人我就欲去矣！,Lâng guá tō beh khì --ah!
,啊伊就強欲死賴人，,"Ah i tō kiōng-beh sí-luā--lâng,"
,我哪有法度！,guá ná ū huat-tōo!
,慢且咧！,Bān-tshiánn --leh!
,唅？,Hannh?
,啊你這張無提去是欲怎樣去接伊啦！,Iah lí tsit tiunn bô the̍h--khì sī beh tsánn-iūnn khì tsiap --i --lah!
,乎，,"Honnh,"
,mh？,mh?
,這張像，,"Tsit tiunn siōng,"
,呃呃，,"eh eh,"
,劉 管家啊!,Lâu  kuán-ke --ah!
,啥物老管家！,Siánn-mih lāu kuán-ke!
,我是講劉，,"Guá sī kóng lâu,"
,毋是講老！,m̄ sī kóng lāu!
,抑無叫你 劉 女士，,"A̍h-bô kiò lí  Lâu  lú-sū,"
,摸一下肝按呢好無？,bong tsi̍t-ē kuann án-ne hó --bô?
,這个老師佮頭家娘誠仝款，,"Tsit ê lāu-su kah thâu-ke-niû tsiânn kāng-khuán,"
,敢若姊妹仔乎！,kánn-ná tsí-bē-á --honnh!
,專工叫人去選的！,Tsuan-kang kiò lâng khì suán --ê!
,毋才袂予小姐去想著in老母！,M̄-tsiah buē hōo sió-tsiá khì siūnn-tio̍h in lāu-bú!
,有影就著！,Ū-iánn tō tio̍h!
,啊就攏你的功矣呢！,Ah tō lóng lí ê kong --ah --neh!
,烏白講，,"Oo-pe̍h-kóng,"
,啥物我的公！,siánn-mih guá ê kong!
,毋是彼號公，,"M̄ sī hit-lō kong,"
,我是講功德的,guá sī kóng kong-tik ê
,啊好啦好啦好啦好啦，,"Ah hó --lah hó --lah hó --lah hó --lah,"
,緊去緊去！,kín khì kín khì!
,呃，,"Eh,"
,借問咧，,"tsioh-mn̄g --leh,"
,你是 白 小姐是毋？,lí sī  Pe̍h  sió-tsiá sī --m̄?
,是啦！,Sī --lah!
,啊！,Ah!
,白 老師我聽你誠久矣！,Pe̍h  lāu-su guá thìng lí tsiânn kú --ah!
,請請請！,Tshiánn tshiánn tshiánn!
,老師？,Lāu-su?
,我才讀高中nia̋，,"Guá tsiah tha̍k ko-tiong --nia̋,"
,猶未做老師啦！,ah-buē tsò lāu-sir --lah!
,啊！,Ah!
,失禮失禮！,Sit-lé sit-lé!
,呃，,"Eh,"
,你是 白 小姐是毋？,lí sī  Pe̍h  sió-tsiá sī --m̄?
,是！,Sī!
,啊！,Ah!
,白 老師乎！,Pe̍h  lāu-su --honnh!
,是！,Sī!
,我等你誠久矣，,"Guá tán lí tsiânn kú --ah,"
,請請，,"tshiánn tshiánn,"
,請上車！,tshiánn tsiūnn-tshia!
,到矣，,Kàu --ah!
,對遮起去就是！,Uì tsia khí-khì tō sī!
,喔，,"Ooh,"
,白 老師！,Pe̍h  lāu-su!
,劉 女士！,Lâu  lú-sū!
,一路予你太辛苦！,Tsi̍t-lōo hōo lí thài sin-khóo!
,袂啦！,Buē --lah!
,請起來樓頂！,Tshiánn khí-lâi lâu-tíng!
,拄才我𤆬你去二樓去看，,"Tú-tsiah guá tshuā lí khì jī lâu khì khuànn,"
,彼間房間就是頭家娘的房間，,"hit king pâng-king tō sī thâu-ke-niû ê pâng-king,"
,最好啊你是莫入去較好，,"tsuè hó --ah lí sī mài ji̍p-khì khah hó,"
,這間就是你的房間。,tsit king tō sī lí ê pâng-king.
,看啥？,Khuànn siánn!
,這位是？,Tsit uī sī?
,我的⿰查某孫啦。,Guá ê tsa̋u-sun --lah.
,去！,Khì!
,真古錐！,Tsin kóo-tsui!
,戇戇啦！,Gōng-gōng --lah!
,請！,Tshiánn!
,招弟 啊，,"Tsio-tī  --ah,"
,共伊拚拚予清氣，,"kā i piànn-piànn hōo tshing-khì,"
,床巾煞舒舒咧！,tshn̂g-kun suah tshu-tshu--leh!
,好！,Hó!
,劉 女士，,"Lâu  lú-sū,"
,無閒做你去！,bô-îng tsò lí khì!
,抑無你若整理好勢，,"Ia̍h-bô lí nā tsíng-lí hó-sè,"
,才請你來二樓客廳！,tsiah tshiánn lí lâi jī lâu kheh-thiann!
,好。,Hó.
,招弟 啊，,"Tsio-tī  --ah,"
,哪會無看見小姐？,ná ē bô khuànn-kìnn sió-tsiá?
,喔，,"Ooh,"
,in老爸若無佇咧伊攏嘛無愛蹛厝裡，,"in lāu-pē nā-bô tī --leh i lóng mā bô ài tuà tshù--lí,"
,拄才伊閣聽講你欲來喔，,"tú-tsiah i koh thiann-kóng lí beh lâi --ooh,"
,伊才刁工走去隔壁揣彼个 高 小姐。,i tsiah thiau-kang tsáu khì keh-piah tshuē hit ê  Ko  sió-tsiá.
,啊？,Ah?
,淑媛 我看你猶是轉去揣你彼位新來的老師乎！,Siok-luán  guá khuànn lí iah sī tńg-khì tshuē lí hit uī sin lâi ê lāu-su --honnh!
,鳳嬌 阿姑，,"Hōng-kiau  a-koo,"
,伊是阮倩的，,"i sī gún tshiànn --ê,"
,我哪著去看伊！,guá ná-tio̍h khì khuànn --i!
,阿叔！,A-tsik!
,啊喂。,Ah ueh.
,二兄。,Jī-hiann.
,阿叔，,"A-tsik,"
,你有買啥物物件轉來欲送我無？,lí ū bé siánn-mih mi̍h-kiānn tńg--lâi beh sàng --guá --bô?
,哈哈哈！,Ha ha ha!
,二兄，,"Jī-hiann,"
,你哪會這个時陣才轉來？,lí ná ē tsit ê sî-tsūn tsiah tńg--lâi?
,阿叔顧家己的代誌煞袂記得！,A-tsik kòo ka-tī ê tāi-tsì suah bē-kì-eh!
,後擺若去，,"Āu-pái nā khì,"
,才買一項你上愛的物件予你乎！,tsiah bué tsi̍t hāng lí siāng ài ê mi̍h-kiānn hōo --lí --honnh!
,攏嘛咧⿰共人騙！,Lóng mā leh ka̋ng phiàn!
,我知影你是毋是去揣媠查某，,"Guá tsai-iánn lí sī m̄ sī khì tshē suí tsa-bóo,"
,才會攏袂記得！,tsiah ē lóng bē-kì-eh!
,Mh，,"Mh,"
,烏白講！,oo-pe̍h-kóng!
,阮兜彼个 愛仔 ，,"Gún tau hit ê  Ài--á ,"
,招弟仔 ，,"Tsio-tī--á ,"
,攏嘛咧講！,lóng mā leh kóng!
,講啥物？,Kóng siánn-mih?
,阿姑嘛捌共我講，,"A-koo mā bat kā guá kóng,"
,講阮爸爸閣咧揣隔壁彼个連阿伯in太太！,kóng gún pa--pah koh leh tshē keh-piah hit ê Liân a-peh in thài-thài!
,著無？,Tio̍h --bô?
,阿叔講輸你，,"A-tsik kóng su --lí,"
,拄才恁厝裡敲電話來，,"Tú-tsiah lín tshù--lí khà tiān-uē lâi,"
,講恁爸爸欲轉來！,kóng lín pa--pah beh tńg--lâi!
,有影？,Ū-iánn?
,淑媛 小等咧，,"Siok-luán  sió-tán --leh,"
,淑媛 啊！,Siok-luán  --ah!
,大概連鞭轉來！,Tāi-khài liâm-mi tńg--lâi!
,喔，,"Ooh,"
,頭家！,thâu-ke!
,請坐！,Tshiánn-tsē!
,白 老師，,"Pe̍h  lāu-su,"
,這位就是我的頭家！,tsit uī tō sī guá ê thâu-ke!
,伊就是 白 老師！,I tō sī  Pe̍h  lāu-su!
,王 先生！,Ông  sian-sinn!
,這位就是 連 太太。,Tsit uī tō sī  Liân  thài-thài.
,白 老師。,Pe̍h  lāu-su.
,劉 媽。,Lâu  ma.
,唅？,Hannh?
,淑媛 咧？,Siok-luán  --leh?
,去隔壁𨑨迌大概連鞭轉來！,Khì keh-piah thit-thô tāi-khài liâm-mi tńg--lâi!
,爸爸、爸爸！,"Pa--pah, pa--pah!"
,你知 白 老師欲來，,"Lí tsai  Pe̍h  lāu-su beh lâi,"
,哪會𨑨迌到這馬才轉來？,ná ē tshit-thô kàu tsit-má tsiah tńg--lâi?
,爸爸。,Pa--pah.
,去見老師。,Khì kìnn lāu-su.
,白 老師，,"Pe̍h  lāu-su,"
,我姓 高 。,guá sìnn  Ko .
,喔，,"Ooh,"
,你就是 高鳳嬌 小姐。,lí tō sī  Ko Hōng-kiau  sió-tsiá.
,淑媛 ，,"Siok-luán ,"
,老師拄才有看你的筆記簿，,"lāu-su tú-tsiah ū khuànn lí ê pit-kì-phōo,"
,你對算術無趣味是毋？,lí tuì suàn-su̍t bô tshù-bī sī --m̄?
,淑媛 ，,"Siok-luán ,"
,老師佇咧問你，,"lāu-su tī-leh mn̄g --lí,"
,毋就緊應老師才著！,m̄ tō kín ìn lāu-su tsiah tio̍h!
,白 老師，,"Pe̍h  lāu-su,"
,我猶有代誌欲先失禮，,"guá iáu ū tāi-tsì beh sing sit-lé,"
,對 淑媛 的教育，,"tuì  Siok-luán  ê kàu-io̍k,"
,你家己主意就好！,lí ka-tī tsú-ì tiō hó!
,表兄。,Piáu-hiann.
,恁逐家，,"Lín ta̍k-ke,"
,我先失禮乎！,guá sing sit-lé --honnh!
,淑媛 ，,"Siok-luán ,"
,再見！,再見!
,阿姑。,A-koo.
,毋通吼。,M̄-thang háu.
,啊！,Ah!
,咱真有緣乎！,Lán tsin ū-iân --honnh!
,白 老師，,"Pe̍h  lāu-su,"
,你來這間公館無幾工，,"lí lâi tsit king kong-kuán bô kuí kang,"
,面色哪會遐爾䆀？,bīn-sik ná ē hiah-nī bái?
,唅，,"Hannh,"
,你到底是啥物人？,lí tàu-té sī siánn-mih lâng?
,哼哼，,"Hngh hngh,"
,我是 高鳳嬌 的二兄。,guá sī  Ko Hōng-kiau  ê jī-hiann.
,喔，,"Ooh,"
,就是按呢才會知影我欲來遮。,tō sī án-ne tsiah ē tsai-iánn guá beh lâi tsia.
,遮出鬼，,"Tsia tshut kuí,"
,天咧欲暗矣，,"thinn teh-beh àm --ah,"
,你哪會敢來遮？,lí ná ē kánn lâi tsia?
,怎樣出鬼？,Tsuánn-iūnn tshut kuí?
,故事真簡單，,"Kòo-sū tsin kán-tan,"
,太太發覺伊的翁婿真風流，,"thài-thài huat-kak i ê ang-sài tsin hong-liû,"
,才佮伊的情人出去𨑨迌，,"tsiah kah i ê tsîng-jîn tshut-khì tshit-thô,"
,坐遊艇煞來失事。,tsē iû-thíng suah lâi sit-sū.
,彼个查埔是啥物人？,Hit ê ta-poo sī siánn-mih lâng?
,阮大兄，,"Guán tuā-hiann,"
,伊的屍體揣有，,"i ê si-thé tshuē ū,"
,但是太太的屍體揣無，,"tān-sī thài-thài ê si-thé tshuē bô,"
,所以有人講太太無死！,sóo-í ū lâng kóng thài-thài bô sí!
,太太無死？,Thài-thài bô sí?
,啊這馬人佇佗位？,Ah tsit-má lâng tī tó-uī?
,這是謎，,"Tse sī bê,"
,所以才有鬼魂出現！,sóo-í tsiah ū kuí-hûn tshut-hiān!
,白 老師，,"Pe̍h  lāu-su,"
,你會驚袂？,lí ē kiann --buē?
,我送你轉來去！,Guá sàng lí tńg--lâi-khì!
,我毋驚，,"Guá m̄ kiann,"
,多謝你！,to-siā --lí!
,阿童仔 ，,"A-tông--á ,"
,我有一項代誌想欲共你講呢！,guá ū tsi̍t hāng tāi-tsì siūnn-beh kā lí kóng --neh!
,是閣交著新愛人是毋？,Sī koh kau-tio̍h sin ài-jîn sī --m̄?
,哎唷，,"Aih-ioh,"
,你哪會遮爾聰明啦！,lí ná ē tsiah-nī tshong-bîng --lah!
,我共你講，,"Guá kā lí kóng,"
,我這馬新交彼个愛人是啥物人！,guá tsit-má sin kau hit ê ài-jîn sī siánn-mih lâng!
,你無講我哪會知？,Lí bô kóng guá ná ē tsai?
,就是這間厝的人啦！,Tō sī tsit king tshù ê lâng --lah?
,這間？,Tsit king?
,就是頭家啦！,Tō sī thâu-ke --lah!
,唅，,"Hannh,"
,你有啥物資格好愛人？,lí ū siánn-mih tsu-keh hó ài --lâng?
,啊，,"Ah,"
,你毋知影啦！,lí m̄ tsai-iánn --lah!
,人頭家對我的態度乎，,"Lâng thâu-ke tuì guá ê thāi-tōo --honnh,"
,佮過去攏無仝款呢！,kah kè-khì lóng bô kāng-khuán --neh!
,伊若看著我乎，,"I nā khuànn-tio̍h guá --honnh,"
,彼目睭攏嘛按呢共我勾一下！,he ba̍k-tsiu lóng mā án-ne kā guá kau --tsi̍t-ē!
,哎唷，,"Aih-ioh,"
,偌好咧你敢知？,guā hó --leh lí kám tsai?
,莫想較袂陷眠啦！,Mài siūnn khah bē hām-bîn --lah!
,哼！,Hngh!
,你若毋相信乎，,"Lí nā m̄ siong-sìn --honnh,"
,有一日你一定會叫我頭家娘，,"ū-tsi̍t-ji̍t lí it-tīng ē kiò guá thâu-ke-niû,"
,哼！,hngh!
,你會痟、你會痟！,"Lí ē siáu, lí ē siáu!"
,頭家娘！,Thâu-ke-niû!
,頭家娘？,Thâu-ke-niû?
,毋是，,"M̄ sī,"
,我是新來的老師！,guá sī sin lâi ê lāu-su!
,謼，,"Hooh,"
,新來的老師喔！,sin lâi ê lāu-su --ooh!
,你叫做？,Lí kiò-tsò?
,我內面的粗工，,"Guá lāi-bīn ê tshoo-kang,"
,童仔 ！,Tông--á !
,童仔 ，,"Tông--á ,"
,喔，,"ooh,"
,童叔仔 ！,Tông tsik--á !
,嘿，,"Heh,"
,誠有禮數！,tsiânn ū lé-sòo!
,阿蘭 咧唱歌啦，,"A-lân  leh tshiùnn-kua --lah,"
,日頭若欲暗踮咧佛堂前大細聲是活欲驚死人！,ji̍t-thâu nā beh àm tiàm leh pu̍t-tn̂g-tsîng tuā-suè-siann sī ua̍h-beh kiann--sí-lâng!
,我來共講！,Guá lâi kā kóng!
,啊！,Ah!
,哎喲、哎喲喂啊、哎喲喂啊，,"Ai-iō, ai-iō-uê --ah, ai-iō-uê --ah,"
,有鬼，,"ū kuí,"
,有鬼啦！,ū kuí --lah!
,怎樣啦？,Tsánn-iūnn --lah?
,鬼佇佗位？,Kuí tī tó-uī?
,佇太太的房間啦！,Tī thài-thài ê pâng-king --lah!
,講鬼話！,Kóng kuí uē!
,誠實的啦！,Tsiânn-si̍t --ê --lah!
,真正有鬼啦！,Tsin-tsiànn ū kuí --lah!
,敢遐奇怪？,Kánn hiah kî-kuài?
,當頭白日曷有啥物鬼！,Tng-thâu-pe̍h-ji̍t a̍h ū siánn-mih kuí!
,來看覓嘛！,Lâi khuànn-māi --mah!
,我毋敢，,"Guá m̄ kánn,"
,我毋敢去！,guá m̄ kánn khì!
,是怎樣毋敢？,Sī-tsánn-iūnn m̄ kánn?
,遮濟人閣毋敢！,Tsiah tsuē lâng koh m̄ kánn?
,行行行來看覓！,Kiânn kiânn kiânn lâi khuànn-māi!
,正經抑假影的？,Tsìng-king a̍h ké-iánn --ê?
,哎喲、哎喲，,"Ai-iō, ai-iō ,"
,哎喲喂啊，喂，,"ai-iō-uê --ah, eh,"
,啊門哪會開開？,ah mn̂g ná ē khui-khui?
,開開就著矣！,Khui-khui tō tio̍h --ah!
,無啦，,"Bô --lah,"
,拄才是關咧啦！,tú-tsiah sī kuainn --leh --lah!
,看毋著是無？,Khuànn m̄-tio̍h sī --bô?
,我欲哪會看毋著！,Guá beh ná ē khuànn m̄-tio̍h!
,我拄才提物件對遮過的時陣，,"Guá tú-tsiah the̍h mi̍h-kiānn uì tsia kuè ê sî-tsūn,"
,門就開開佇咧！,mn̂g tō khui-khui tī-leh!
,我聽著門按呢 kuâinn 一下，,"Guá thiann-tio̍h mn̂g án-ne  kuâinn  --tsi̍t-ē,"
,我才停跤共伊看。,guá tsiah thîng-kha kā i khuànn.
,忽然間有一个烏影！,Hut-jiân-kan ū tsi̍t ê oo-iánn!
,烏影？,Oo-iánn?
,抑怎樣？,Iah tsánn-iūnn?
,門自按呢家己關起來，,"Mn̂g tsū-án-ne ka-tī kuainn --khí-lâi,"
,我驚一下做伊起跤步走！,guá kiann tsi̍t-ē tsuè i khí-kha-pōo tsáu!
,哪有啊！,Ná ū --ah!
,曷無看覓嘛！,Ia̍h bô khuànn-māi --mah!
,敢無是毋？,Kám bô sī --m̄?
,哪有？,Ná ū?
,入來看啦！,Ji̍p-lâi khuànn --lah!
,曷無啥物貨，,"Ia̍h bô siánn-mih hè,"
,烏白講！,oo-pe̍h-kóng!
,一、兩，,"Tsi̍t, nn̄g,"
,一間、兩間，,"tsi̍t king, nn̄g king,"
,奇怪，,"kî-kuài,"
,阮阿姊房間哪會光光？,gún a-tsí pâng-king ná ē kng-kng?
,啊！,Ah!
,是 白 老師啦、 白 老師、 白 老師,"Sī  Pe̍h  lāu-su --lah,  Pe̍h  lāu-su,  Pe̍h  lāu-su"
,彼个、,"Hit ê,"
,彼个鎖匙空，有一蕊目睭！,"hit ê só-sî khang, ū tsi̍t luí ba̍k-tsiu!"
,唅！,Hannh!
,有一蕊目睭？,Ū tsi̍t luí ba̍k-tsiu?
,童仔 ，,"Tông--á ,"
,你緊入去共看覓！,lí kín ji̍p-khì kā khuànn-māi!
,我毋敢！,Guá m̄ kánn!
,喔，,"Ooh,"
,你誠無路用！,lí tsiânn bô-lōo-īng!
,門哪會咧振動？,Mn̂g ná ē leh tín-tāng?
,白 老師，,"Pe̍h  lāu-su,"
,咱入來共看！,lán ji̍p-lâi kā khuànn!
,唅！,Hannh!
,好、,"Hó,"
,好、,"hó,"
,好、,"hó,"
,好。,hó.
,棉被是毋是有人振動過？,Mî-phē sī m̄ sī ū lâng tín-tāng kuè?
,若按呢是有人踮遮睏？,Nā án-ne sī ū lâng tiàm tsia khùn?
,你有入來無？,Lí ū ji̍p-lâi --bô?
,無！,Bô!
,你就捌交代講毋通入來這間房間，,"Lí tō bat kau-tài kóng m̄-thang ji̍p-lâi tsit king pâng-king,"
,我哪敢入來！,guá ná kánn ji̍p-lâi!
,這，,"Tse,"
,啊，,"ah,"
,頭毛啦！,thâu-mn̂g --lah!
,頭毛？,Thâu-mn̂g?
,猶燒燒！,Ah sio-sio!
,我知影，,"Guá tsai-iánn,"
,這、這、這是咱頭家娘轉來睏啦！,"tse, tse, tse sī lán thâu-ke-niû tńg--lâi khùn --lah!"
,啊！,Ah!
,阿姊！,A-tsí!
,啥物人？,Siánn-mih lâng?
,是我啦！,Sī guá --lah!
,老師𠢕早！,Lāu-su gâu-tsá!
,𠢕早！,Gâu-tsá!
,請你去食早頓！,Tshiánn lí khì tsia̍h tsá-tǹg!
,囥咧我家己來整理就好！,Khǹg --leh guá ka-tī lâi tsíng-lí tō hó!
,毋免啦，,"M̄-bián --lah,"
,我摺！,guá tsih!
,奇怪，,"Kî-kuài,"
,真久就無出現鬼矣！,tsin kú tō bô tshut-hiān kuí --ah!
,這間厝佇當時起才鬧鬼？,Tsit king tshù tī tang-sî khí tsiah nāu kuí?
,自太太死了後出現兩擺。,Tsū thài-thài sí liáu-āu tshut-hiān nn̄g pái.
,昨暗彼毋是鬼，,"Tsa-àm he m̄ sī kuí,"
,一定是人。,it-tīng sī lâng.
,你哪會知影？,Lí ná ē tsai-iánn?
,因為有人無歡迎我來做家庭教師，,"In-uī ū lâng bô huan-gîng guá lâi tsò ka-tîng kàu-su,"
,想欲hannh我，,"siūnn-beh hannh --guá,"
,趕我走路。,kuánn guá tsáu-lōo.
,唅，,"Hannh,"
,我想袂啦，,"guá siūnn buē --lah,"
,厝內面也無幾个人，,"tshù lāi-bīn iā bô kuí ê lâng,"
,而且老師，,"jî-tshiánn lāu-su,"
,你是 劉 管家的好朋友介紹來的，,"lí sī  Lâu  kuán-ke ê hó pîng-iú kài-siāu lâi --ê,"
,逐家一定會真歡迎你嘛！,ta̍k-ke it-tīng ē tsin huan-gîng --lí --mah!
,眠床頂彼啥物人？,Bîn-tshn̂g-tíng he siánn-mih lâng?
,啊，,"Ah,"
,無一定是太太的靈魂轉來！,bô-it-tīng sī thài-thài ê lîng-hûn tńg--lâi!
,淑媛 ，,"Siok-luán ,"
,十二加七是偌濟？,tsa̍p-jī ka tshit sī guā-tsuē?
,喂，,"Ueh,"
,十二加七偌濟？,tsa̍p-jī ka tshit guā-tsuē?
,看啥物？,Khuànn siánn-mih?
,走啦！,Tsáu --lah!
,淑媛 ，,"Siok-luán ,"
,毋好按呢。,m̄-hó án-ne.
,你愛讀書是毋？,Lí ài tha̍k-tsu sī --m̄?
,入來無要緊，,"Ji̍p--lâi bô iàu-kín,"
,來。,Lâi.
,出去啦、出去啦！,"Tshut-khì --lah, tshut-khì --lah!"
,淑媛 ，,"Siok-luán ,"
,毋好按呢，,"m̄-hó án-ne,"
,加一个人佮你做伴敢毋是較好？,ke tsi̍t ê lâng kah lí tsò-phuānn kám m̄ sī khah hó?
,你叫做 素蘭 是毋？,Lí kiò-tsò  Sòo-lân  sī --m̄?
,來，,"Lâi,"
,無要緊。,bô iàu-kín.
,來，,"Lâi,"
,淑媛 ，,"Siok-luán ,"
,算術毋緊去做。,suàn-su̍t m̄ kín khì tsò.
,遐坐無要緊。,Hia tsē bô iàu-kín.
,十二加七算好未？,Tsa̍p-jī ka tshit sǹg hó --bē?
,爸爸予你十二箍，,"Pa--pah hōo lí tsa̍p-jī khoo,"
,媽媽予你七箍，,"má-mah hōo lí tshit khoo,"
,總共偌濟？,tsóng-kiōng guā-tsuē?
,媽媽、媽媽。,"Má-mah, má-mah."
,淑媛 ，,"Siok-luán ,"
,咱來外口行行咧乎？,lán lâi guā-kháu kiânn-kiânn--leh --honnh?
,阿蘭 做陣來去，,"A-lân  tsò-tīn lâi-khì,"
,阿蘭 ，,"A-lân ,"
,較緊咧。,khah kín --leh!
,淑媛 、,"Siok-luán ,"
,淑媛 、,"Siok-luán ,"
,淑媛 、,"Siok-luán ,"
,淑媛 ！,Siok-luán !
,阿蘭 ，,"A-lân ,"
,你知影 淑媛 欲去佗位無？,lí tsai-iánn  Siok-luán  beh khì tó-uī --bô?
,墓裡遐。,Bōng--e hia.
,是 淑媛 媽媽的墓是毋？,Sī  Siok-luán  má-mah ê bōng sī --m̄?
,"Mh,","Mh,"
,in媽媽無死，,"in má-mah bô sí,"
,頭家娘無死。,thâu-ke-niû bô sí!
,唅，,"Hannh,"
,阿蘭 你講啥物？,A-lân  lí kóng siánn-mih?
,頭家娘無死？,Thâu-ke-niû bô sí?
,你哪會知影？,Lí ná ē tsai-iánn?
,你𤆬老師來去墓裡好毋？,Lí tshuā lāu-su lâi-khì bōng--e hó --m̄?
,媽媽，,"Má-mah,"
,你怎樣欲放 淑媛 一个人？,lí tsuánn-iūnn beh pàng  Siok-luán  tsi̍t ê lâng?
,媽媽，,"Má-mah,"
,你袂得通疼 淑媛 ，,"lí bē-tit-thang thiànn  Siok-luán ,"
,爸爸也無愛疼我！,pa--pah iā bô ài thiànn --guá!
,媽媽。,Má-mah.
,老師，,"Lāu-su,"
,佇遐！,tī hia!
,媽媽、,"Má-mah,"
,媽媽。,Má-mah.
,淑媛 、,"Siok-luán ,"
,淑媛 、,"Siok-luán ,"
,淑媛 ，,"Siok-luán ,"
,毋好哭。,m̄-hó khàu.
,老師共你上課以外，,"Lāu-su kā lí siōng-khò í-guā,"
,盡量代替恁媽媽來疼惜你，,"tsīn-liōng tāi-thè lín má-mah lâi thiànn-sioh --lí,"
,好毋？,hó --m̄?
,老師答應你，,"Lāu-su tah-ìng --lí,"
,一定共你想辦法，,"it-tīng kā lí siūnn pān-huat,"
,予恁爸爸親像較早按呢來疼你，,"hōo lín pa--pah tshin-tshiūnn khah-tsá án-ne lâi thiànn lí,"
,乖乎。,kuai --honnh.
,好毋？,Hó --m̄?
,老師，,"Lāu-su,"
,你真親像阮媽媽呢。,lí tsin tshin-tshiūnn gún má-mah --neh.
,誠實的？,Tsiânn-si̍t --ê?
,鳥隻吱吱啼，,"Tsiáu-tsiah ki-ki thî,"
,鳥啼聲，,"tsiáu thî siann,"
,大哀悲，,"tāi ai-pi,"
,催人珠淚滴。,tshui lâng tsu-luī tih.
,阿蘭 ，,"A-lân ,"
,啥物人教你唱歌？,siánn-mih lâng kà lí tshiùnn-kua?
,頭家娘。,Thâu-ke-niû.
,啥物？,Siánn-mih?
,阮媽媽喔？,Gún má-mah --ooh?
,太太。,Thài-thài.
,Mh，,"Mh,"
,頭家娘。,thâu-ke-niû.
,阿兄，,"A-hiann,"
,你最近捌看著 連 先生in太太 連春鶯 無？,lí tsuè-kīn bat khuànn-tio̍h  Liân  sian-sinn in thài-thài  Liân Tshun-ing  --bô?
,伊敢毋是時常佮 義明 咧鬥陣？,I kám m̄ sī sî-siông kah  Gī-bîng  leh tàu-tīn?
,春鶯 為怎樣欲嫁差伊十五歲的人你想嘛知。,Tshun-ing  uī-tsánn-iūnn beh kè tsha i tsa̍p-gōo huè ê lâng lí siūnn mā tsai.
,一角兩角三角形 。,一角兩角三角形 .
,伊佮 義明 毋是早就熟似矣？,I kah  Gī-bîng  m̄ sī tsá tō si̍k-sāi --ah?
,啥物人？,Siánn-mih lâng?
,啊，,"Ah,"
,鳳嬌 阿姑。,Hōng-kiau  a-koo.
,彼陣是 瑞雲 猶未死，,"Hit-tsūn sī  Suī-hûn  iah-bē sí,"
,所以兩个才無辦法通好鬥陣，,"sóo-í nn̄g ê tsiah bô pān-huat thang hó tàu-tīn,"
,著毋？,tio̍h --m̄?
,呃著，,"Eh tio̍h,"
,春鶯 會嫁 連嘉文 ，,"Tshun-ing  ē kè  Liân Ka-bûn ,"
,是貪著in的財產是無？,sī tham-tio̍h in ê tsâi-sán sī --bô?
,啊，,"Ah,"
,阿兄，,"a-hiann,"
,淑媛 佇遐。,Siok-luán  tī hia.
,Hi！,Hi!
,白 老師。,Pe̍h  lāu-su.
,高 小姐。,Ko  sió-tsiá.
,你也來。,Lí iā lâi.
,阿姑、,"A-koo,"
,阿叔。,a-tsik.
,阿叔，,"A-tsik,"
,你今仔日拍球有欲𤆬我去無？,lí kin-á-ji̍t phah-kiû ū beh tshuā guá khì --bô?
,好，,"Hó,"
,阿叔𤆬你來去，,"a-tsik tshuā lí lâi-khì,"
,才教你拍球。,tsiah kà lí phah-kiû.
,有影？,Ū-iánn?
,老師，,"Lāu-su,"
,阮欲佮阿叔來去。,gún beh kah a-tsik lâi-khì.
,閣半點鐘久欲教國語就緊轉來喔。,Koh puànn tiám-tsing kú beh kà kok-gú tō kín tńg--lâi --ooh.
,好，,"Hó,"
,阿叔咱來去。,a-tsik lán lâi-khì.
,好。,Hó.
,白 老師，,"Pe̍h  lāu-su,"
,你會感覺奇怪乎。,lí ē kám-kak kî-kuài --honnh.
,其實我佮 王 太太是初中的同學。,Kî-si̍t guá kah  Ông  thài-thài sī tshoo-tiong ê tông-o̍h.
,不但是按呢生，,"Put-tān sī án-ne-sinn,"
,阮 義明 兄佮我是姨表，,"gún  Gī-bîng  hiann kah guá sī î-piáu,"
,所致，,"sóo-tì,"
,我才遐關心 淑媛 的代誌。,guá tsiah hiah kuan-sim  Siok-luán  ê tāi-tsì.
,我知影。,Guá tsai-iánn.
,我真歡迎你來阮兜𨑨迌。,Guá tsin huan-gîng lí lâi gún tau tshit-thô.
,真多謝，,"Tsin to-siā,"
,毋過我時間欲到矣。,m̄-koh guá sî-kan beh kàu --ah.
,抑無我先送你轉來去。,Ia̍h-bô guá sing sàng lí tńg--lâi-khì.
,毋免啦。,M̄-bián --lah.
,阿蘭 、 阿蘭 。,"A-lân ,  A-lân ."
,拍算轉去矣，,"Phah-sǹg tńg--khì --ah,"
,咱先來去。,lán sing lâi-khì.
,喔。,Ooh.
,爸爸，,"Pa--pah,"
,你看我寫字有媠無？,lí khuànn guá siá-jī ū suí --bô?
,爸爸。,Pa--pah.
,你毋讀書傱出來創啥？,Lí m̄ tha̍k-tsu tsông tshut--lâi tshòng siánn?
,淑媛 ，,"Siok-luán ,"
,毋好哭。,m̄-hó khàu.
,乖，,"Kuai,"
,咱閣來讀書乎。,lán koh lâi tha̍k-tsu --honnh.
,王 先生，,"Ông  --sian-sinn,"
,你毋知肯借我幾分鐘無？,lí m̄ tsai khíng tsioh guá kuí hun-tsing --bô?
,啥物代誌？,Siánn-mih tāi-tsì?
,有話欲共你參詳。,Ū uē beh kā lí tsham-siông.
,來客廳講。,Lâi kheh-thiann kóng.
,淑媛 ，,"Siok-luán ,"
,老師連鞭來。,lāu-su liâm-mi lâi.
,好。,Hó.
,白 老師，,"Pe̍h  lāu-su,"
,你欲參詳啥物代誌？,lí beh tsham-siông siánn-mih tāi-tsì?
,關係著 淑媛 。,Kuan-hē tio̍h  Siok-luán .
,淑媛 ？,Siok-luán ?
,王 先生，,"Ông  --sian-sinn,"
,對著一个囡仔的教育，,"tuì-tio̍h tsi̍t ê gín-á ê kàu-io̍k,"
,也需要爸母的愛。,iā su-iàu pē-bú ê ài.
,你為怎樣對家己的查某囝遮爾冷淡？,Lí uī-tsánn-iūnn tuì ka-kī ê tsa-bóo-kiánn tsiah-nī líng-tām?
,現在 淑媛 無媽媽，,"Hiān-tsāi  Siok-luán  bô má-mah,"
,你著愛更加愛伊才著。,lí tio̍h ài kìng-ka ài --i tsiah tio̍h.
,我看著 淑媛 就氣。,Guá khuànn-tio̍h  Siok-luán  tō khì.
,伊是毋是你親生的囝？,I sī m̄ sī lí tshin-sinn ê kiánn?
,當然我生的。,Tong-jiân guá sinn --ê.
,若按呢更加無理由氣家己的查某囝。,Nā án-ne kìng-ka bô lí-iû khì ka-kī ê tsa-bóo-kiánn.
,我若看著伊就想著in老母，,"Guá nā khuànn-tio̍h i tiō siūnn-tio̍h in lāu-bú,"
,所以我才忍袂牢。,sóo-í guá tsiah jím bē tiâu.
,王 先生，,"Ông  --sian-sinn,"
,你是一个有智識的人。,lí sī tsi̍t ê ū tì-sik ê lâng.
,爸母有罪，,"Pē-bú ū tsē,"
,囡仔是清白的。,gín-á sī tshing-pi̍k --ê.
,你這款做法較輸一个無受過教育的人。,Lí tsit khuán tsò-huat khah-su tsi̍t ê bô siū-kè kàu-io̍k ê lâng.
,恬去，,"Tiām --khì,"
,你是我倩來的，,"lí sī guá tshiànn --lâi --ê,"
,你無權利通好管我家庭的代誌。,lí bô khuân-lī thang hó kuán guá ka-tîng ê tāi-tsì.
,你的囡仔交予我教育，,"Lí ê gín-á kau hōo guá kàu-io̍k,"
,我當然有權利要求爸母的合作。,guá tong-jiân ū khuân-lī iau-kiû pē-bú ê ha̍p-tsok.
,假使你若毋肯合作，,"Ká-sú lí nā m̄ khíng ha̍p-tsok,"
,你閣請別人。,lí koh tshiánn pa̍t-lâng.
,白 老師，,"Pe̍h  lāu-su,"
,拄才失言請你莫見怪。,tú-tsiah sit-giân tshiánn lí mài kiàn-kuài.
,你是毋是肯閣合作一擺？,Lí sī m̄ sī khíng koh ha̍p-tsok tsi̍t pái?
,我願意接受你的意見。,Guá guān-ì tsiap-siū lí ê ì-kiàn.
,王 先生，,"Ông  --sian-sinn,"
,真多謝。,tsin to-siā.
,自後我會盡量踮厝陪 淑媛 。,Tsū-āu guá ē tsīn-liōng tiàm tshù puê  Siok-luán .
,阿叔。,A-tsik.
,老師，,"Lāu-su,"
,阿叔來矣。,a-tsik lâi --ah.
,高 先生。,Ko  --sian-sinn.
,淑媛 ，,"Siok-luán ,"
,一個月無看見矣有較大漢囉。,tsi̍t kò gue̍h bô khuànn-kìnn --ah ū khah tuā-hàn --looh.
,你看這啥物？,Lí khuànn tse siánn-mih?
,欲送我喔？,Beh sàng --guá --ooh?
,這擺阿叔無講白賊矣乎。,Tsit pái a-tsik bô kóng-pe̍h-tsha̍t --ah --honnh.
,招弟仔 ，,"Tsio-tī--á ,"
,共我提去囥。,kā guá the̍h-khì khǹg.
,好。,Hó.
,阿叔，,"A-tsik,"
,多謝喔。,to-siā --ooh.
,阿叔欲來去拍球。,A-tsik beh lâi-khì phah-kiû.
,白 老師 再見 。,Pe̍h  lāu-su  再見 .
,老師你會曉拍góo-lú-huh球袂？,Lāu-su lí ē-hiáu phah góo-lú-huh kiû --bē?
,Mh。,Mh.
,老師有一年無拍go-lú-huh球矣。,Lāu-su ū tsi̍t nî bô phah go-lú-huh kiû --ah.
,阮媽媽嘛真愛拍。,Gún má-mah mā tsin ài phah.
,老師你也來拍好無？,Lāu-su lí iā lâi phah hó --bô?
,老師無球箠也無拍球衫。,Lāu-su bô kiû-tshê iā bô phah-kiû-sann.
,球箠阮媽媽房間有，,"Kiû-tshê gún má-mah pâng-king ū,"
,我𤆬你來去提。,guá tshuā lí lâi-khì the̍h.
,阿蘭 ，,"A-lân ,"
,小等乎。,sió-tán --honnh.
,來啦，,"Lâi --lah,"
,無要緊啦，,"bô iàu-kín --lah,"
,老師，,"lāu-su,"
,入來啦。,ji̍p-lâi --lah.
,無要緊啦。,Bô iàu-kín --lah.
,老師，,"Lāu-su,"
,這領是阮媽媽拍球穿的。,tsit niá sī gún má-mah phah-kiû tshīng --ê.
,呃？,Eh?
,四月三十日、四月二九，,"Sì-gue̍h sann-tsa̍p ji̍t,  sì-gue̍h jī-káu,"
,寫批予 瑞美 。,siá phe hōo  Suī-bí .
,四月二八、五月初一，,"Sì-gue̍h jī-pueh, gōo-gue̍h tshue-it,"
,奇怪，,"kî-kuài,"
,四月三十日對金仔店提鉼針轉來，,"sì-gue̍h sann-tsa̍p ji̍t tuì kim-á-tiàm the̍h pín-tsiam tńg--lâi,"
,五月初一彼下晝欲參加 蔡 太太的宴會，,"gōo-gue̍h tshue-it hit e-tàu beh tsham-ka  Tshuà  thài-thài ê iàn-huē,"
,彼早起猶閣佇咧 野柳 坐遊艇咧𨑨迌，,"hit tsái-khí iáu koh tī-leh  Iá-liú  tsē iû-thíng leh tshit-thô,"
,這欲哪有可能？,tse beh ná ū khó-lîng?
,奇怪，,"Kî-kuài,"
,欲哪有可能？,beh ná ū khó-lîng?
,媽，,"Mah,"
,老師你誠成阮媽媽呢。,lāu-su lí tsiânn sîng gún má-mah --neh.
,敢有相siāng？,Kám ū sio-siāng?
,有。,Ū.
,淑媛 ，,"Siok-luán ,"
,咱來去，,"lán lâi-khì,"
,來拍球。,lâi phah-kiû.
,好。,Hó.
,爸爸。,Pa--pah.
,喂。,Ueh.
,王 先生。,Ông  --sian-sinn.
,你功課做了是毋？,Lí kong-khò tsò-liáu sī --m̄?
,Mh。,Mh.
,王 先生，,"Ông  --sian-sinn,"
,我穿 王 太太的衫。,guá tshīng  Ông  thài-thài ê sann.
,無要緊。,Bô iàu-kín.
,你這款模樣真成阮太太。,Lí tsit khuán bôo-iūnn tsin sîng gún thài-thài.
,王 太太的相我捌看過，,"Ông  thài-thài ê siòng guá bat khuànn-kè,"
,我就無感覺。,guá tō bô kám-kak.
,白 老師，,"Pe̍h  lāu-su,"
,你穿按呢，,"lí tshīng án-ni,"
,有另外一種，,"ū līng-guā tsi̍t tsióng,"
,呃，,"eh,"
,氣質佇咧。,khì-tsit tī --leh.
,王 先生你真愛講笑。,Ông  --sian-sinn lí tsin ài kóng-tshiò.
,淑媛 ，,"Siok-luán ,"
,來去。,lâi-khì.
,好。,Hó.
,爸爸 再見 。,Pa--pah  再見 .
,再見 。,再見 .
,表兄。,Piáu-hiann.
,淑媛 佮 白 老師做陣欲去拍球.,Siok-luán  kah  Pe̍h  lāu-su tsò-tīn beh khì phah-kiû.
,白 老師對 淑媛 的教育真認真，,"Pe̍h  lāu-su tuì  Siok-luán  ê kàu-io̍k tsin jīn-tsin,"
,我真放心。,guá tsin hòng-sim.
,Mh，,"Mh,"
,啊，,"ah,"
,有影，,"ū-iánn,"
,明仔載我欲開舞會，,"bîn-á-tsài guá beh khui bú-huē,"
,你才來共我鬥跤手。,lí tsiah lâi kā guá tàu-kha-tshiú.
,喔，,"Ooh,"
,是毋是為著 連 太太欲開舞會？,sī m̄ sī uī-tio̍h  Liân  thài-thài beh khui bú-huē?
,毋是。,M̄ sī.
,表兄，,"Piáu-hiann,"
,連 太太是有翁的人。,Liân  thài-thài sī ū ang ê lâng.
,恁兩个人的代誌鬧甲滿城風雨，,"Lín nn̄g ê lâng ê tāi-tsì nāu kah muá-siânn-hong-ú,"
,我替你真擔心。,guá thè lí tsin tam-sim.
,鳳嬌 ，,"Hōng-kiau ,"
,多謝你的關心，,"to-siā lí ê kuan-sim,"
,舞會的代誌才交代你。,bú-huē ê tāi-tsì tsiah kau-tài --lí.
,白 老師，,"Pe̍h  lāu-su,"
,咱來跳一下。,lán lâi thiàu --tsi̍t-ē.
,我袂曉跳。,Guá bē-hiáng thiàu.
,看你的形一定是真𠢕跳，,"Khuànn lí ê hîng it-tīng sī tsin gâu thiàu,"
,請。,tshiánn.
,老師來矣，,"Lāu-su lâi --ah,"
,咱來去遐啦。,lán lâi-khì hia --lah.
,白 老師，,"Pe̍h  lāu-su,"
,你哪會遐冷淡？,lí ná ē hiah líng-tām?
,行啦，,"Kiânn --lah,"
,來去啦，,"lâi-khì --lah,"
,來去彼爿看。,lâi-khì hit pîng khuànn.
,行啦，,"Kiânn --lah,"
,來去啦，,"lâi-khì --lah,"
,來去彼爿看。,lâi-khì hit pîng khuànn.
,彼爿較好看啦。,Hit pîng khah hó khuànn --lah.
,行啦，,"Kiânn --lah,"
,來啦，,"lâi --lah,"
,來去彼爿看，,"lâi-khì hit pîng khuànn,"
,來啦。,lâi --lah.
,毋啦。,M̄ --lah.
,你若毋去，,"Lí nā m̄ khì,"
,無阮欲來去。,bô gún beh lâi-khì.
,玉坤 。,Gio̍k-khun .
,替我招待人客。,Thè guá tsiau-thāi lâng-kheh.
,我請你跳一塊。,Guá tshiánn lí thiàu --tsi̍t-tè.
,我小可袂曉跳。,Guá sió-khuá bē-hiáng thiàu.
,免客氣。,Bián kheh-khì.
,嘉文 、 嘉文 。,"Ka-bûn ,  Ka-bûn ."
,你是愛睏是毋啦？,Lí sī ài-khùn sī --m̄ --lah?
,歇睏一下仔啦。,Hioh-khùn --tsi̍t-ē-á --lah.
,養一下這个精神啦。,Ióng tsi̍t-ē tsit ê tsing-sîn --lah.
,我欲轉來去。,Guá beh tńg--lâi-khì.
,猶早咧。,Iah tsá --leh.
,你毋轉，,"Lí m̄ tńg,"
,我家己欲轉來去喔。,guá ka-tī beh tńg--lâi-khì --ooh.
,好好。,Hó hó.
,啊毋就佮人相辭一下。,Iah m̄ tō kah lâng sio-sî --tsi̍t-ē.
,免啦。,Bián --lah.
,送 連 先生佮夫人轉去。,Sàng  Liân  --sian-sinn kah hu-jîn tńg--khì.
,喔，,"Ooh,"
,是。,sī.
,乎乎，,"Honnh honnh,"
,行好，,"kiânn hó,"
,順行喔。,sūn-kiânn --ooh.
,義明 敢是一个輕浮的人？,Gī-bîng  kám sī tsi̍t ê khin-phû ê lâng?
,我若無離開這間厝，,"Guá nā bô lī-khui tsit king tshù,"
,早慢一定會發生代誌。,tsá-bān it-tīng ē huat-sing tāi-tsì.
,毋過，,"M̄-koh,"
,我若離開，,"guá nā lī-khui,"
,阮大姊的案件就無法度通查出真相。,gún tuā-tsí ê àn-kiānn tō bô-huat-tōo thang tshâ-tshut tsin-siòng.
,唉，,"Haih,"
,欲叫我怎樣就好？,beh kiò guá tsánn-iūnn tiō hó?
,入來。,Ji̍p--lâi.
,王 先生，,"Ông  --sian-sinn,"
,啥物代誌？,siánn-mih tāi-tsì?
,請坐。,Tshiánn-tsē.
,我行李已經準備好勢矣。,Guá hîng-lí í-king tsún-pī hó-sè --ah.
,請坐。,Tshiánn tsē.
,白 老師，,"Pe̍h  lāu-su,"
,我知影昨暝的行為真不應該。,guá tsai-iánn tsa-mê ê hîng-uî tsin put ing-kai.
,這是我一時的衝碰，,"Tse sī guá tsi̍t-sî ê tshóng-pōng,"
,致使我家己也控制袂牢。,tì-sú guá ka-tī iā khòng-tsè bē tiâu.
,我十二萬分的誠意向你賠罪。,Guá tsa̍p-jī-bān hun ê sîng-ì hiòng lí puê-tsuē.
,請你予我拜託，,"Tshiánn lí hōo guá pài-thok,"
,為著囡仔的將來，,"uī-tio̍h gín-á ê tsiong-lâi,"
,你莫離開好毋。,lí mài lī-khui hó --m̄.
,喂，,"Uê,"
,我 義明 啦。,guá  Gī-bîng  --lah.
,春鶯 。,Tshun-ing .
,你講啥物？,Lí kóng siánn-mih?
,唅？,Hannh?
,連 先生怎樣？,Liân  --sian-sinn tsánn-iūnn?
,幾點過身也毋知影？,Kuí tiám kè-sin iā m̄ tsai-iánn?
,好，,"Hó,"
,我隨時去。,guá suî-sî khì.
,白 老師，,"Pe̍h  lāu-su,"
,連 先生已經過身去矣。,Liân  --sian-sinn í-king kè-sin --khì --ah.
,我欲緊來共看覓。,Guá beh kín lâi kā khuànn-māi.
,對昨暗的代誌，,"Tuì tsa-àm ê tāi-tsì,"
,請你原諒。,tshiánn lí guân-liōng.
,表兄、,"Piáu-hiann,"
,表兄，,"piáu-hiann,"
,我有一个消息。,guá ū tsi̍t ê siau-sit.
,啥物代誌？,Siánn-mih tāi-tsì?
,我這馬欲來 連 家。,Guá tsit-má beh lâi  Liân  --ka.
,表兄，,"Piáu-hiann,"
,連 先生早起過身，,"Liân  --sian-sinn tsái-khí kuè-sin,"
,我有接著電話。,guá ū tsiap-tio̍h tiān-uē.
,表兄，,"Piáu-hiann,"
,我欲講的消息，,"guá beh kóng ê siau-sit,"
,也是關係著 連 先生。,iā-sī kuan-hē-tio̍h  Liân  --sian-sinn.
,連 先生？,Liân  --sian-sinn ?
,伊是被毒殺的。,I sī pī to̍k-sat --ê.
,你哪會知影？,Lí ná ē tsai-iánn ?
,這是警察局的人共我講的，,"Tse sī kíng-tshat-kio̍k ê lâng kā guá kóng --ê,"
,最好你佮 春鶯 毋通來往，,"tsuè-hó lí kah  Tshun-ing  m̄-thang lâi-óng,"
,才袂生做不利。,tsiah bē sinn-tsò put-lī.
,你共我忠告的代誌我知影。,Lí kā guá tiong-kò ê tāi-tsì guá tsai-iánn.
,Mh，,"Mh,"
,表兄，,"piáu-hiann,"
,你若去就愛緊轉來，,"lí nā khì tō ài kín tńg--lâi,"
,才袂生做誤會。,tsiah bē sinn-tsò gōo-huē.
,啊！,Ah!
,招弟仔 、,"Tsio-tī--á ,"
,招弟仔 ！,Tsio-tī--á !
,Mh？,Mh?
,我哪倒佇遮啊？,Guá ná tó tī tsia --ah ?
,哎唷!,Aih-ioh!
,緊起來。,Kín --khí-lâi.
,哎唷！,Aih-ioh!
,哎唷！,Aih-ioh!
,哎唷！,Aih-ioh!
,你是怎樣矣？,Lí sī-tsánn-iūnn --ah?
,我就行到頭家娘的房間口，,"Guá tō kiânn kàu thâu-ke-niû ê pâng-king-kháu,"
,毋知佗一个夭壽仔按呢共我摃落去，,"m̄ tsai tó tsi̍t ê iáu-siū-á án-ni kā guá kòng --lo̍h-khì,"
,哎唷，,"aih-ioh,"
,我就毋知人啦。,guá tō m̄-tsai-lâng --lah.
,你來這間房間以前，,"Lí lâi tsit king pâng-king í-tsîng,"
,有搪著啥物人無?,ū tn̄g-tio̍h siánn-mih lâng --bô?
,無呢，,"Bô --neh,"
,我就佮 阿霞 佇彼樓跤佇咧講話啦，,"guá tō kah  A-hâ  tī he lâu-kha tī-leh kóng-uē --lah,"
,啊 劉 管家就按呢來共 愛的 叫去，,"ah  Lâu  kuán-ke tsū-án-ne lâi kā  Ài--ê  kiò --khì,"
,我就按呢peh⿰起來樓頂，,"guá tsū-án-ne peh khiai lâu-tíng,"
,哎唷，,"aih-ioh,"
,哎唷。,aih-ioh.
,你佮 愛的 咧講啥物？,Lí kah  Ài--ê  leh kóng siánn-mih?
,啊都、,"Ah to,"
,啊都、,"Ah to,"
,啊都，,"Ah to,"
,嘿嘿，,"heh heh,"
,mh，,"mh,"
,我是咧罵講隔壁遐的人乎，,"guá sī lih mā kóng keh-piah hia-ê lâng --honnh,"
,攏毋是好人啦，,"lóng m̄ sī hó-lâng --lah,"
,我都罵講，,"guá to mā kóng,"
,啊都罵講。,ah to mā kóng.
,做你講，,"Tsò lí kóng,"
,袂要緊，,"buē iàu-kín,"
,我共你保守祕密。,guá kā lí pó-siú pì-bi̍t.
,我是佇咧罵講，,"Guá sī tī-lih mā kóng,"
,鳳嬌 小姐乎，,"Hōng-kiau  sió-tsiá --honnh,"
,袂見笑啦，,"buē-kiàn-siàu --lah,"
,袂輸若 王 家的太太咧，,"buē-su nā  Ông  --ka ê thài-thài --leh,"
,哼！,hngh!
,是怎樣講？,Sī-tsánn-iūnn kóng?
,無啦，,"Bô --lah,"
,無啦。,bô --lah.
,有要緊無?,Ū Iàu-kín bô?
,袂要緊，,"Buē iàu-kín,"
,袂要緊。,buē iàu-kín.
,我有代誌，,"Guá ū tāi-tsì,"
,想欲來去做，,"siūnn-beh lâi-khì tsò,"
,無我先來去乎。,bô guá sing lâi-khì --honnh.
,呃呃呃，,"Eh eh eh,"
,小等咧。,sió-tán --leh.
,頭家，,"Thâu-ke,"
,拜託鉼針提予我看一下。,pài-thok pín-tsiam the̍h hōo guá khuànn --tsi̍t-ē.
,喔，,"Ooh,"
,王 太太，,"Ông  thài-thài,"
,你真久無來啊。,lí tsin kú bô lâi --ah.
,我是 王 家的教師，,"Guá sī  Ông  --ka ê kàu-su,"
,想欲買彼支鉼針，,"siūnn-beh bé hit ki pín-tsiam,"
,送予 王 小姐。,sàng hōo  Ông  sió-tsiá.
,你真成 王 太太。,Lí tsin sîng  Ông  thài-thài.
,王 太太會死，,"Ông  thài-thài ē sí,"
,實在是攏想袂到。,si̍t-tsāi sī lóng siūnn bē kàu.
,是怎樣是毋？,Sī-tsánn-iūnn sī --m̄?
,伊死前一工提 蔡 太太送伊的鉼針來遮修理，,"I sí tsîng tsi̍t kang the̍h  Tshuà  thài-thài sàng i ê pín-tsiam lâi tsia siu-lí,"
,講啥物隔轉日欲去參加 蔡 太太的宴會。,kóng siánn-mih keh-tńg-ji̍t beh khì tsham-ka  Tshuà  thài-thài ê iàn-huē.
,為怎樣一定愛提彼支鉼針？,Uī-tsánn-iūnn it-tīng ài the̍h hit ki pín-tsiam?
,伊講彼支鉼針無掛去予主人看會對人失禮啦，,"I kóng hit ki pín-tsiam bô kuà khì hōo tsú-lâng khuànn ē tuì lâng sit-lé --lah,"
,恐驚我會趕袂赴，,"khióng-kiann guá ē kuánn buē-hù,"
,所以早一日來共我提，,"sóo-í tsá tsi̍t-ji̍t lâi kā guá the̍h,"
,按呢一定是準備欲去參加宴會的，,"án-ni it-tīng sī tsún-pī beh khì tsham-ka iàn-huē --ê,"
,怎樣會去坐船失事，,"tsánn-iūnn ē khì tsē tsûn sit-sū,"
,實在真無可能。,si̍t-tsāi tsin bô khó-lîng.
,喔，,"Ooh,"
,才拜託共我包起來,tsiah pài-thok kā guá pau --khí-lâi
,喔喔好，,"Ooh ooh hó,"
,這副是毋？,tsit hù sī --m̄?
,呃，,"Eh,"
,是，,"sī,"
,這副。,tsit hù.
,多謝、多謝。,"To-siā, to-siā."
,這鉼針送予你，,"Tse pín-tsiam sàng hōo --lí,"
,有歡喜無？,ū huann-hí --bô?
,多謝老師。,To-siā lāu-su.
,阿蘭 、 阿蘭 、 阿蘭 ！,"A-lân ,  A-lân ,  A-lân !"
,老師講這支鉼針欲送我。,Lāu-su kóng tsit ki pín-tsiam beh sàng --guá.
,阿蘭 ，,"A-lân ,"
,轉去厝的時，,"tńg-khì tshù ê sî,"
,老師嘛有物件欲送予你。,lāu-su mā ū mi̍h-kiānn beh sàng hōo --lí.
,多謝老師。,To-siā lāu-su.
,淑媛 ，,"Siok-luán ,"
,小等咧。,sió-tán --leh.
,啊？,Ah?
,鬼，,"Kuí,"
,瑞雲 。,Suī-hûn .
,高 小姐、 高 小姐，,"Ko  sió-tsiá,  Ko  sió-tsiá,"
,我啦。,guá --lah.
,老師喔。,Lāu-su --ooh.
,你哪會來遮？,Lí ná ē lâi tsia?
,我欲揣阮二兄，,"Guá beh tshuē gún jī-hiann,"
,門拄好開開，,"mn̂g tú-hó khui--khui,"
,才對遮入來。,tsiah tuì tsia ji̍p--lâi.
,白 老師，,"Pe̍h  lāu-su,"
,咱已經七、八工無見面啊。,"lán í-king tshit, pueh kang bô kìnn-bīn --ah."
,啥物代誌？,Siánn-mih tāi-tsì?
,我前幾工共你講的代誌，,"Guá tsîng kuí kang kā lí kóng ê tāi-tsì,"
,你毋知考慮了怎樣？,lí m̄ tsai khó-lū liáu tsuánn-iūnn?
,你是講結婚的代誌是毋？,Lí sī kóng kiat-hun ê tāi-tsì sī --m̄?
,是啦。,Sī --lah.
,高 先生，,"Ko  --sian-senn,"
,我是一个家庭教師，,"guá sī tsi̍t ê ka-tîng kàu-su,"
,無彼个資格，,"bô hit ê tsu-keh,"
,失禮。,sit-lé.
,伊是一个冷血動物。,I sī tsi̍t ê líng-hiat tōng-bu̍t.
,是你的手法無夠高明。,Sī lí ê tshiú-huat bô-kàu ko-bîng.
,喔？,Ooh?
,瑞美 、,"Suī-bí ,"
,瑞美 、,"Suī-bí ,"
,瑞美 ，,"Suī-bí ,"
,你毋通來離開這間厝，,"lí m̄-thang lâi lī-khui tsit king tshù,"
,你若來離開，,"lí nā lâi lī-khui,"
,淑媛 是真可憐的，,"Siok-luán  sī tsin khó-liân --ê,"
,無人共伊照顧，,"bô lâng kā i tsiàu-kòo,"
,阿姊欲共你拜託。,a-tsí beh kā lí pài-thok.
,阿姊裡予人害死的是毋？,A-tsí lí hōo lâng hāi--sí --ê sī --m̄?
,是落落海內的是毋？,Sī lak lo̍h hái-lāi --ê sī --m̄?
,啊？,Ah?
,抑是死踮咧厝內面，,"A̍h-sī sí tiàm leh tshù lāi-bīn,"
,唅？,hannh?
,阿姊，,"A-tsí,"
,緊共我講，,"kín kā guá kóng,"
,你死佇佗位？,lí sí tī tó-uī?
,唅？,Hannh?
,緊講，,"Kín kóng,"
,阿姊，,"a-tsí,"
,阿姊、,"a-tsí,"
,阿姊！,a-tsí!
,阿姊、,"A-tsí,"
,阿姊！,a-tsí!
,阮阿姊房間，,"Gún a-tsí pâng-king,"
,哪會光光？,ná ē kng-kng?
,呃？,Eh?
,啥物人？,Siánn-mih lâng ?
,啥物人咧布了後？,Siánn-mih lâng leh pòo liáu-āu?
,緊出來！,Kín tshut--lâi!
,阿蘭 ，,"A-lân ,"
,是你？,sī lí?
,阿蘭 ，,"A-lân ,"
,老師險予你驚死，,"lāu-su hiám hōo lí kiann--sí,"
,你哪會覕佇咧布了後？,lí ná ē bih tī-leh pòo liáu-āu?
,我叫是阮阿媽來，,"Guá kiò-sī gún a-má lâi,"
,會共我拍。,ē kā guá phah.
,是怎樣會共你拍？,Sī-tsánn-iūnn ē kā lí phah?
,頭家娘的房間，,"Thâu-ke-niû ê pâng-king,"
,無愛予人入來。,bô ài hōo lâng ji̍p--lâi.
,若按呢，,"Nā án-ne,"
,你以前毋就定定來？,lí í-tsîng m̄ tō tiānn-tiānn lâi?
,阿蘭 ，,"A-lân ,"
,頂的踮咧鎖匙孔咧看，,"tíng ê tiàm leh só-sî-kháng leh khuànn,"
,是毋是你？,sī m̄ sī lí?
,你來這間房間是欲創啥物？,Lí lâi tsit king pâng-king sī beh tshòng siánn-mih?
,等頭家娘轉來，,"Tán thâu-ke-niû tńg--lâi,"
,伊暗時攏叫我來。,i àm-sî lóng kiò guá lâi.
,頭家娘？,Thâu-ke-niû?
,頭家娘無死，,"Thâu-ke-niû bô sí,"
,我欲等伊轉來啦。,guá beh tán i tńg--lâi --lah.
,你哪會定定講頭家娘無死咧？,Lí ná ē tiānn-tiānn kóng thâu-ke-niû bô sí --leh?
,頭家娘⿰拍無去彼早起，,"Thâu-ke-niû pha̋ng-khì hit tsái-khí,"
,共我捋頭毛，,"kā guá lua̍h thâu-mn̂g,"
,共我穿媠衫，,"kā guá tshīng suí sann,"
,講欲𤆬我出去𨑨迌。,kóng beh tshuā guá tshut-khì tshit-thô.
,義明 ，,"Gī-bîng ,"
,厝內面人遐濟我歹勢講，,"tshù lāi-bīn lâng hia tsuē guá pháinn-sè kóng,"
,你敢相信講我害死 嘉文 是毋？,lí kám siong-sìn kóng guá hāi-sí  Ka-bûn  sī --m̄?
,我是冤枉的，,"Guá sī uan-óng --ê,"
,請你相信我，,"tshiánn lí siong-sìn --guá,"
,一定是有人欲害咱的。,it-tīng sī ū lâng beh hāi --lán --ê.
,我當然袂相信你會按呢做。,Guá tong-jiân buē siong-sìn lí ē án-ne tsuè.
,春鶯 ，,"Tshun-ing ,"
,你佮人有冤仇無？,lí kah lâng ū uan-siû bô?
,無呢。,Bô --neh.
,警方現在咧調查中。,Kíng-hong hiān-tsāi leh tiâu-tsa tiòng.
,我相信無偌久一定會水清魚現，,"Guá siong-sìn bô-luā-kú it-tīng ē tsuí-tshing-hî-hiān,"
,彼陣你就有辦法通好洗清你的冤枉。,hit-tsūn lí tiō ū pān-huat thang hó sé-tshing lí ê uan-óng.
,十點欲閣調問，,"Tsa̍p tiám beh koh tiàu-mn̄g,"
,你也有敢是？,lí iā ū kám sī?
,我是一點。,Guá sī tsi̍t tiám.
,抑無，,"Ia̍h bô,"
,我先來警局。,guá sing lâi kíng-kio̍k.
,唅？,Hannh?
,高 先生，,"Ko  --sian-senn,"
,請你較尊重咧。,tshiánn lí khah tsun-tiōng --leh.
,我是欲試看你是毋是有影冷血動物，,"Guá sī beh tshì-khuànn lí sī m̄ sī ū-iánn líng-hiat tōng-bu̍t,"
,結果，,"kiat-kó,"
,哼哼，,"hngh hngh,"
,無錯。,bô-tshò.
,我無想欲戀愛。,Guá bô siūnn-beh luân-ài.
,淑媛 ，,"Siok-luán ,"
,阿蘭 、,"A-lân ,"
,阿蘭 ！,A-lân !
,喂、,"Uê,"
,喂？,ueh?
,我 梧棲 啦。,Guá  Gôo-tshe  --lah.
,你佗位？,Lí tó-uī?
,喔 北投 喔，,"Ooh  Pak-tâu  --ooh,"
,頭家喔？,thâu-ke --ooh?
,喔，,"Ooh,"
,欲叫 白 老師𤆬小姐去 北投 ，,"beh kiò  Pe̍h  lāu-su tshuā sió-tsiá khì  Pak-tâu ,"
,好啦！,hó --lah!
,我才共講。,Guá tsiah kā kóng.
,入來。,Ji̍p--lâi.
,白 老師，,"Pe̍h  lāu-su,"
,王 先生對 北投 拍電話來，,"Ông  --sian-sinn tuì  Pak-tâu  phah tiān-uē lâi,"
,叫你𤆬小姐去予看一下。,kiò lí tshuā sió-tsiá khì hōo khuànn --tsi̍t-ē.
,叫我？,Kiò guá?
,啊，,"Ah,"
,啊下晝我才叫 金山 傱車送你去車頭坐車，,"ah ē-tàu guá tsiah kiò  Kim-san  tsông-tshia sàng lí khì tshia-thâu tsē tshia,"
,乎？,honnh?
,老師，,"Lāu-su,"
,我真歡喜，,"guá tsin huann-hí,"
,我來共 鳳嬌 阿姑講一下。,guá lâi kā  Hōng-kiau  a-koo kóng --tsi̍t-ē.
,阿蘭 ，,"A-lân ,"
,老師欲去 北投 ，,"lāu-su beh khì  Pak-tâu ,"
,你就乖乖踮咧喔，,"lí tō kuai-kuai tiàm --leh --ooh,"
,乎？,honnh?
,老師，,"Lāu-su,"
,你毋好去。,lí m̄-hó khì.
,是怎樣毋好去？,Sī-tsánn-iūnn m̄-hó khì?
,老師，,"Lāu-su,"
,你去會無轉來。,lí khì ē bô tńg--lâi.
,老師一定會轉來。,Lāu-su it-tīng ē tńg--lâi.
,毋啦、,"M̄ --lah,"
,毋啦、,"m̄ --lah,"
,毋啦、,"m̄ --lah,"
,毋啦。,m̄ --lah.
,阿蘭 ，,"A-lân ,"
,毋好哭，,"m̄-hó khàu,"
,啊無老師才𤆬你來去好無？,ah bô lāu-su tsiah tshuā lí lâi-khì hó --m̄?
,我來共恁阿媽講，,"Guá lâi kā lín a-má kóng,"
,乎？,honnh?
,鳥隻啊迎春天，,"Tsiáu-tsiah --iah gîng tshun-thinn,"
,跳過來又跳過去，,"thiàu kè-lâi iū thiàu kè-khì,"
,陪伴我陪伴你，,"puê-phuānn guá puê-phuānn lí,"
,心快樂真 高興 。,sim khuài-lo̍k tsin  高興 .
,我歡迎你來。,Guá huan-gîng lí lâi.
,王⿰先生，,"Ông --sia̋n,"
,我閣𤆬一个 阿蘭 ，,"guá koh tshuā tsi̍t ê  A-lân ,"
,你毋知歡迎無？,lí m̄ tsai huan-gîng --bô?
,我真歡迎。,Guá tsin huan-gîng.
,老師我會曉坐矣。,Lāu-su guá ē-hiáu tsē --ah.
,細膩喔。,Suè-jī --ooh.
,阿蘭 ，,"A-lân ,"
,老師教你騎車好毋？,lāu-su kà lí khiâ-tshia hó --m̄?
,喔，,"Ooh,"
,恁阿媽捌共我講過，,"lín a-má pat kā guá kóng--kè,"
,講你去予車挵一擺，,"kóng lí khì hōo tshia lòng tsi̍t pái,"
,王 太太坐車去挵著你，,"Ông  thài-thài tsē tshia khì lòng-tio̍h lí,"
,佳哉有你佇咧，,"ka-tsài ū lí tī--eh,"
,若無，,"nā-bô,"
,伊就去挵石頭死，,"i tō khì lòng tsio̍h-thâu sí,"
,可惜你救伊一條性命，,"khó-sioh lí kiù i tsi̍t tiâu sìnn-miā,"
,才有通閣活四年爾爾。,tsiah ū thang koh ua̍h sì nî niā-niā.
,頭家娘無死。,Thâu-ke-niû bô sí.
,頭家娘無死，,"Thâu-ke-niû bô sí,"
,頭家娘無死？,thâu-ke-niû bô sí ?
,爸爸，,"Pa--pah,"
,你放啦，,"lí pàng --lah,"
,我家己坐啦。,guá ka-kī tsē --lah.
,啊、,"Ah,"
,啊、,"ah,"
,啊！,ah!
,爸爸，,"Pa--pah,"
,跤啦！,kha --lah!
,啊、,"Ah,"
,啊，,"ah,"
,爸爸，,"pa--pah,"
,哎啊，,"aih-iah,"
,我的跤啦！,guá ê kha --lah !
,緊叫醫生。,Kín kiò i-sing.
,我去叫醫生。,Guá khì kiò i-sing.
,先生，,"Sian-sinn,"
,有要緊無？,ū iàu-kín --bô?
,王 先生，,"Ông  sian-sinn,"
,無啥物要緊，,"bô siánn-mih iàu-kín,"
,閣莫予伊發燒就無問題。,koh mài hōo i huat-sio tō bô būn-tê.
,老師、,"Lāu-su,"
,老師、,"lāu-su,"
,老師。,lāu-su.
,淑媛 。,Siok-luán .
,老師，,"Lāu-su,"
,你毋通走，,"lí m̄-thang tsáu,"
,我真驚，,"guá tsin kiann,"
,老師！,lāu-su !
,淑媛 、,"Siok-luán ,"
,淑媛 ，,"Siok-luán ,"
,毋免驚。,m̄-bián kiann.
,老師。,Lāu-su.
,免驚，,"Bián kiann,"
,老師佇咧乎！,lāu-su tī--eh --honnh!
,老師，,"Lāu-su,"
,你毋通離開，,"lí m̄-thang lī-khui,"
,我真驚。,guá tsin kiann.
,你佇咧眠夢是毋？,Lí tī-leh bîn-bāng sī --m̄?
,毋免驚，,"M̄-bián kiann,"
,有老師佇咧。,ū lāu-su tī--eh.
,老師，,"Lāu-su,"
,你毋通走，,"lí m̄-thang tsáu,"
,你予我做媽媽好毋？,lí hōo guá tsuè má-mah hó --m̄?
,淑媛 ，,"Siok-luán ,"
,老師一定會共你做伴乎？,lāu-su it-tīng ē kā lí tsò-phuānn --honnh?
,食一點牛奶才睏好毋？,Tsia̍h tsi̍t-tiám gû-ling tsiah khùn hó --m̄?
,老師，,"Lāu-su,"
,人是愛你⿰予人做媽媽，,"lâng sī ài lí hőng tsuè má-mah,"
,你干焦毋講，,"lí kan-na m̄ kóng,"
,就欲叫人食牛奶。,tō beh kiò lâng tsia̍h gû-ni.
,淑媛 ，,"Siok-luán ,"
,做媽媽的代誌等病好才講，,"tsò má-mah ê tāi-tsì tán pīnn hó tsiah kóng,"
,好毋？,hó --m̄?
,毋啦、毋啦、毋啦。,"M̄ --lah, m̄ --lah, m̄ --lah."
,好，,"Hó,"
,老師答應做你的媽媽，,"lāu-su tah-ìng tsò lí ê má-mah,"
,但是毋通予別人知影喔，,"tān-sī m̄-thang hōo pa̍t-lâng tsai-iánn --ooh,"
,咱兩个佇咧叫袂要緊，,"lán nn̄g ê tī-leh kiò buē iàu-kín,"
,別人佇咧，,"pa̍t-lâng tī--eh,"
,袂用得叫喔，,"buē-īng-eh kiò --ooh,"
,乎！,honnh!
,啊這陣會用得叫袂？,Ah tsit-tsūn ē-īng-eh kiò bē?
,啊？,Ah?
,Mh。,Mh.
,有影？,Ū-Iánn ?
,老師，,"Lāu-su,"
,媽媽！,má-mah!
,我欲食牛奶矣。,Guá beh tsia̍h gû-ling --ah.
,喔！,Ooh!
,啊！,Ah!
,白 小姐，,"Pe̍h  sió-tsiá,"
,你猶會記得這句話無？,lí iah ē-kì-lit tsi̍t kù uē --bē?
,淑媛 受傷彼一暗，,"Siok-luán  siū-siong hit tsi̍t àm,"
,你對 淑媛 講，,"lí tuì  Siok-luán  kóng,"
,你永遠無愛離開。,lí íng-uán bô ài lī-khui.
,彼是一時欲安慰淑媛的話。,He sī tsi̍t-sî beh an-uì Siok-luán ê uē.
,毋管你是一時，,"M̄-kuán lí sī tsi̍t-sî,"
,但是我認為你是真心的話。,tān-sī guá jīn-uî lí sī tsin-sim ê uē.
,尤其是我佮 淑媛 兩个人，,"Iû-kî sī guá kah  Siok-luán  nn̄g ê lâng,"
,受著你影響，,"siū-tio̍h lí íng-hióng,"
,才有一个溫暖的家庭出現，,"tsiah ū tsi̍t ê un-luán ê ka-tîng tshut-hiān,"
,假使，,"ká-sú,"
,你若來離開 王 家，,"lí nā lâi lī-khui  Ông  --ka,"
,阮 王 家就失去快樂，,"gún  Ông  --ka tō sit-khì khuài-lo̍k,"
,我希望你永遠會得予 王 家繼續溫暖的生活,guá hi-bāng lí íng-uán ē-tit hōo  Ông  --ka kè-sio̍k un-luán ê sing-ua̍h
,這欲哪有可能，,"Tse beh ná ū khó-lîng,"
,我是一个普通的家庭教師爾爾。,guá sī tsi̍t ê phóo-thong ê ka-tîng kàu-su niā-niā.
,請你毋通推辭，,"Tshiánn lí m̄-thang the-sî,"
,為著彼兩个囡仔的將來，,"uī-tio̍h hit nn̄g ê gín-á ê tsiong-lâi,"
,為著已經孤老的 王 家，,"uī-tio̍h í-king koo láu ê  Ông  --ka,"
,我正式欲向你求婚。,guá tsìng-sik beh hiòng lí kiû-hun.
,Mh。,Mh.
,我真歡喜，,"Guá tsin huann-hí,"
,後日倒轉來 臺中 ，,"āu--ji̍t tò-tńg--lâi  Tâi-tiòng ,"
,即時宣佈訂婚。,tsik-sî suan-pòo tīng-hun.
,哈哈哈哈。,Ha ha ha ha.
,阿弟仔 ，,"A-tī--á ,"
,你是哭怎樣？,lí sī khàu tsánn-iūnn?
,阿童仔 ，,"A-tông--á ,"
,你替我想看覓啦，,"lí thè guá siūnn khuànn-māi --lah,"
,這半年來我全部趁的薪水，,"tsit puànn-nî lâi guá tsuân-pōo thàn ê sin-suí,"
,攏買化妝品佮新衫啦，,"lóng bué huà-tsong-phín kah sin sann --lah,"
,本錢下遮爾濟矣，,"pún-tsînn hē tsiah-nī tsuē --ah,"
,無望矣啦。,bô-bāng --ah --lah.
,是啥物咧無望？,Sī siánn-mih teh bô-bāng?
,就我所愛的人去予佔去啦。,Tō guá sóo ài ê lâng khì hōo tsiàm--khì --lah.
,喔，,"Ooh,"
,頭家喔？,thâu-ke --ooh?
,是啦，,"Sī --lah,"
,欲佮 白 老師結婚矣啦。,beh kah  Pe̍h  lāu-su kiat-hun --ah --lah.
,我無佮你講莫想盍袂陷眠。,Guá bô kah lí kóng mài siūnn khah bē hām-bîn.
,你去死啦，,"Lí khì sí --lah,"
,人就佇咧煩惱矣，,"lâng tō tī-leh huân-ló --ah,"
,你閣咧佮我講笑。,lí koh leh kah guá kóng-tshiò.
,傱車聲，,"Tsông-tshia siann,"
,頭家轉來矣，,"thâu-ke tńg--lâi --ah,"
,緊來接老師。,kín lâi tsih lāu-su.
,我才無愛去接伊。,Guá tsiah bô ài khì tsiap --i.
,唉。,Haih.
,頭家，,"Thâu-ke,"
,恭喜、,"kiong-hí,"
,恭喜喔！,kiong-hí --ooh!
,白 老師。,Pe̍h  lāu-su.
,劉 媽。,Lâu  ma.
,頭家娘，,"Thâu-ke-niû,"
,恭喜。,kiong-hí.
,啊！,Ah!
,啊！,Ah!
,有人欲害我，,"Ū-lâng beh hāi --guá,"
,淑媛 ，,"Siok-luán ,"
,緊走。,kín tsáu.
,董 叔仔。,Táng  tsik--á.
,白 老師。,Pe̍h  lāu-su.
,阿蘭 、,"A-lân ,"
,阿蘭 ，,"A-lân ,"
,來。,lâi.
,你𤆬老師來看 詹 老師的房間好毋？,Lí tshuā lāu-su lâi khuànn  Tsiam  lāu-su ê pâng-king hó --m̄?
,好。,Hó.
,這間就是。,Tsit king tō sī.
,唉，,"Haih,"
,彼敢毋是佛堂？,he kám m̄ sī pu̍t-tn̂g?
,佛堂哪會有蓋？,Pu̍t-tn̂g ná ē ū kuà?
,Mh，,"Mh,"
,好，,"hó,"
,我欲來揣 詹 老師。,guá beh lâi tshē  Tsiam  lāu-su.
,白 老師，,"Pe̍h  lāu-su,"
,請用茶。,tshiánn iōng tê.
,詹老師，,"Tsiam lāu-su,"
,攪擾你。,kiáu-jiáu --lí.
,袂。,Bē.
,我會離開 王 家是被逼的，,"Guá ē lī-khui  Ông  --ka sī pī pik --ê,"
,因為 王 先生對我真好，,"in-uī  Ông  --sian-sinn tuì guá tsin hó,"
,其實 連 太太對我真不滿，,"kî-si̍t  Liân  thài-thài tuì guá tsin put-buán,"
,有一日，,"ū tsi̍t ji̍t,"
,連 太太來厝裡等 王 先生的時陣，,"Liân  thài-thài lâi tshù--e tán  Ông  --sian-sinn ê sî-tsūn,"
,連 太太將皮包囥咧鋼琴頂，,"Liân  thài-thài tsiong phê-pau khǹg leh kǹg-khîm-tíng,"
,去化妝室，,"khì huà-tsong-sik,"
,高 小姐也講欲去揣 淑媛 ，,"Ko  sió-tsiá iā kóng beh khì tshē  Siok-luán ,"
,無偌久我也離開客廳，,"bô-luā-kú guá iā lī-khui kheh-thiann,"
,毋知按怎，,"m̄ tsai án-tsuánn,"
,連 太太對化妝室出來了後，,"Liân  thài-thài tuì huà-tsong-sik tshut--lâi liáu-āu,"
,煞揣無大皮包內底的一个小皮包，,"suah tshē bô tuā phê-pau lāi-té ê tsi̍t ê sió phê-pau,"
,就叫阮逐家出來問，,"tō kiò gún ta̍k-ke tshut-lâi mn̄g,"
,逐家攏講無看見，,"ta̍k-ke lóng kóng bô khuànn-kìnn,"
,好親像連太太對我真懷疑，,"hó-tshin-tshiūnn Liân thài-thài tuì guá tsin huâi-gî,"
,叫逐家分頭去揣，,"kiò ta̍k-ke hun-thâu khì tshē,"
,哪知影劉管家佮高小姐去我的房間揣的時，,"ná tsai-iánn Lâu kuán-ke kah Ko sió-tsiá khì guá ê pâng-king tshē ê sî,"
,真奇怪，,"tsin kî-kuài,"
,彼个皮包煞佇咧我的箱仔內，,"hit ê phê-pau suah tī-leh guá ê siunn-á-lāi,"
,所以逐家攏認為彼个皮包是我偷提去的，,"sóo-í ta̍k-ke lóng jīn-uî hit ê phê-pau sī guá thau the̍h--khì --ê,"
,劉管家欲將我送去警察局，,"Lâu kuán-ke beh tsiong guá sàng khì kíng-tshat-kio̍k,"
,高小姐閣替我解圍，,"Ko sió-tsiá koh thè guá kái-uî,"
,我才無事離開王家，,"guá tsiah bô sū lī-khui Ông--ka,"
,閣介紹頭路予我。,koh kài-siāu thâu-lōo hōo --guá.
,了後，,"Liáu-āu,"
,高小姐有佮你聯絡無？,Ko sió-tsiá ū kah lí liân-lo̍k --bô?
,無，,"Bô,"
,請你向高小姐說多謝。,tshiánn lí hiòng Ko sió-tsiá seh-to-siā.
,啊，,"Ah,"
,有影，,"ū-iánn,"
,高小姐敢若對王家彼間厝真有興趣，,"Ko sió-tsiá kánn-ná tuì Ông--ka hit king tshù tsin ū hìng-tshù,"
,最近我佇咧鹿港看著一間厝，,"tsuè-kūn guá tī-leh Lo̍k-káng khuànn-tio̍h tsi̍t king tshù,"
,佮王家真仝款，,"kah Ông--ka tsin kāng-khuán,"
,內面有一間祕密室，,"lāi-bīn ū tsi̍t king pì-bi̍t-sik,"
,佇咧佛堂內底，,"tī-leh hu̍t-tn̂g lāi-té,"
,所以我相信王家佛堂內底，,"sóo-í guá siong-sìn Ông--ka hu̍t-tn̂g lāi-té,"
,可能也有一間祕密室佇咧，,"khó-lîng iā ū tsi̍t king pì-bi̍t-sik tī--eh,"
,請伊不妨去佛堂內底看覓一下。,tshiánn i put-hông khì hu̍t-tn̂g lāi-té khuànn-māi --tsi̍t-ē.
,好，,"Hó,"
,我才共伊講，,"guá tsiah kā i kóng,"
,我真感謝你共我講王家的代誌，,"guá tsin kám-siā lí kā guá kóng Ông--ka ê tāi-tsì,"
,我真歡喜佮你做朋友。,guá tsin huann-hí kah lí tsò pîng-iú.
,我嘛是。,Guá mā sī.
,後日，,"Āu--ji̍t,"
,我就欲做淑媛的媽媽。,guá tō beh tsò Siok-luán ê má-mah.
,唅？,Hannh?
,恭喜、,"Kiong-hí,"
,恭喜！,kiong-hí!
,詹老師，,"Tsiam lāu-su,"
,我希望你會當來參加我的結婚典禮。,guá hi-bāng lí ē-tàng lâi tsham-ka guá ê kiat-hun tián-lé.
,我一定會去。,Guá it-tīng ē khì.
,再見 。,再見 .
,再見 。,再見 .
,多謝,To-siā
,白老師，,"Pe̍h lāu-su,"
,阮二兄⿰下昏暗欲去臺北，,"gún jī-hiann i̋ng-àm bueh khì Tâi-pak,"
,明仔早起的飛行機欲去香港，,"bîn-á tsái-khí ê hue-lîng-ki bueh khì Hiong-káng,"
,伊欲來共你辭別。,i beh lâi kā lí sî-pia̍t.
,哪會遐拄好，,"Ná ē hiah tú-hó,"
,義明去臺中請議長，,"Gī-bîng khì Tâi-tiòng tshiánn gī-tiúnn,"
,袂當共恁順風，,"buē-tàng kā lín sūn-hong,"
,真失禮。,tsin sit-lé.
,白老師，,"Pe̍h lāu-su,"
,我也祝福你永遠快樂。,guá iā tsiok-hok lí íng-uán khuài-lo̍k.
,多謝你。,To-siā --lí.
,阿叔。,A-tsik.
,Mh？,Mh?
,我報你看一項物件。,Guá pò lí khuànn tsi̍t hāng mi̍h-kiānn.
,啊，,"Ah,"
,著，,"tio̍h,"
,我有見著詹老師，,"guá ū kìnn-tio̍h Tsiam lāu-su,"
,伊這馬嘛已經訂婚矣，,"i tsit-má mā í-king tīng-hun --ah,"
,伊真感謝你對伊的恩情，,"i tsin kám-siā lí tuì i ê un-tsîng,"
,特別講向你致意。,ti̍k-pia̍t kóng hiòng lí tì-ì.
,呃，,"Eh,"
,這哪有啥物啦，,"tsit ná ū sím-mih --lah,"
,我袂用得白白看詹老師予彼个查某共伊欺負。,guá buē-īng-eh pe̍h-pe̍h khuànn Tsiam lāu-su hōo hit ê tsa-bóo kā i khi-hū.
,高小姐，,"Ko sió-tsiá,"
,你愛護弱者的行為太偉大，,"lí ài-hōo jio̍k-tsiá ê hîng-uî thài uí-tāi,"
,啊著，,"ah tio̍h,"
,詹老師⿰昨昏有對我提起彼祕密室的代誌。,Tsiam lāu-su tsa̋ng ū tuì guá thê-khí he pì-bi̍t-sik ê tāi-tsì.
,祕密室？,Pì-bi̍t-sik?
,伊知影佇啥物所在？,I tsai-iánn tī siánn-mih sóo-tsāi?
,彼間祕密室可能佇咧佛堂的款，,"Hit king pì-bi̍t-sik khó-lîng tī-leh hu̍t-tn̂g ê khuán,"
,伊若調查是，,"i nā tiâu-tsa sī,"
,講欲招我鬥陣來去內面，,"kóng beh tsio guá tàu-tīn lâi-khì lāi-bīn,"
,嘛講欲招你鬥陣去，,"mā kóng beh tsio lí tàu-tīn khì,"
,你看啥物款？,lí khuànn siánn-mih khuán?
,有欲去無？,Ū beh khì --bô?
,好，,"Hó,"
,轉來我才考慮看覓咧。,tńg--lâi guá tsiah khó-lū khuànn-māi --leh.
,二兄，,"Jī-hiann,"
,已經遮爾暗矣，,"í-king tsiah-nī àm --ah,"
,咱轉來去。,lán tńg--lâi-khì.
,好，,"Hó,"
,再會。,tsài-huē.
,劉媽，,"Lâu má,"
,送客。,sàng kheh.
,老師你若有意想欲佮我結婚，,"Lāu-su lí nā iú-ì siūnn-beh kah guá kiat-hun,"
,⿰下昏暗十點猶閣會赴。,i̋ng-àm tsa̍p tiám iáu-koh ē-hù.
,多謝你的誠意，,"To-siā lí ê sîng-ì,"
,予我想看覓咧，,"hōo guá siūnn khuànn-māi --eh,"
,好毋？,hó --m̄ ?
,我雖然袂當來，,"Guá sui-jiân bē-tàng lâi,"
,但是我小妹一定會來啉兩人份的喜酒。,tān-sī guá sió-bē it-tīng ē lâi lim nn̄g lâng hūn ê hí-tsiú.
,啊，,"Ah,"
,阿童仔，,"A-tông--á,"
,阮欲轉來去矣。,gún beh tńg--lâi-khì --ah.
,啊當閣坐，,"Ah tng koh tsē,"
,明仔載少爺佮小姐就來啉喜酒呢。,bîn-á-tsài siàu-iâ kah sió-tsiá tō lâi lim hí-tsiú --neh.
,好。,Hó.
,好、,"Hó,"
,好。,hó.
,啊，,"Ah,"
,高小姐，,"Ko sió-tsiá,"
,你閣來矣。,lí koh lâi --ah.
,呃？,Eh?
,攑手電？,Gia̍h tshiú-tiān?
,呃，,"Eh,"
,外口真暗，,"guā-kháu tsin àm,"
,我拄才送阮二兄去車頭，,"guá tú-tsiah sàng gún jī-hiann khì tshia-thâu,"
,倒轉去厝裡感覺真稀微，,"tò-tńg-khì tshù--e kám-kak tsin hi-bî,"
,我想講⿰下昏暗欲來佮你做伴，,"guá siūnn-kóng i̋ng-àm beh lâi kah lí tsuè-phuānn,"
,也通好替你準備明仔載的婚禮。,iā thang hó thè lí tsún-pī bîn-á-tsài ê hun-lé.
,真多謝，,"Tsin to-siā,"
,王先生出去，,"Ông --sian-sinn tshut-khì,"
,淑媛佇咧睏，,"Siok-luán tī-leh khùn,"
,你來佮我做伴上蓋好。,lí lâi kah guá tsò-phuānn siōng-kài hó.
,遐坐。,Hia tsē.
,啊有影，,"Ah ū-iánn,"
,你⿰昨昏有共我講這間厝有一个祕密室，,"lí tsa̋ng ū kā guá kóng tsit king tshù ū tsi̍t ê pì-bi̍t-sik,"
,我已經調查出來矣。,guá í-king tiâu-tsa tshut-lâi --ah.
,喔，,"Ooh,"
,按呢詹老師所講的，,"án-ne Tsiam lāu-su sóo kóng --ê,"
,毋就有影。,m̄ tō ū-iánn.
,Mh。,Mh.
,啊，,"Ah,"
,等我新婚旅行若轉來，,"aán guá sin-hun lú-hîng nā tńg--lâi,"
,才招伊鬥陣⿰來去看。,tsiah tsio i tàu-tīn la̋i khuànn.
,毋好啦，,"M̄ hó --lah,"
,旅行就遐爾久，,"lú-hîng tō hiah-nī kú,"
,彼間祕密室一定有寶物佇咧，,"hit king pì-bi̍t-sik it-tīng ū pó-bu̍t tī--leh,"
,若是予人知影就毋好，,"nā-sī hōo lâng tsai-iánn tiō m̄ hó,"
,你明仔載欲結婚矣，,"lí bîn-á-tsài beh kiat-hun --ah,"
,上好⿰下昏暗來去看覓咧，,"siōng hó i̋ng-àm lâi-khì khuànn-māi --leh,"
,萬一若有寶物的物件，,"bān-it nā ū pó-bu̍t ê mi̍h-kiānn,"
,這是你送予阮表兄最好的嫁粧嘛。,tse sī lí sàng hōo gún piáu-hiann tsuè hó ê kè-tsng --mah.
,Mh，,"Mh,"
,好，,"hó,"
,咱來去。,lán lâi-khì.
,遐爾暗。,Hiah-nī àm.
,緊行啦。,Kín kiânn --lah.
,佇遮，,"Tī tsia,"
,你提咧。,lí the̍h --leh.
,啊！,Ah!
,奇怪。,Kî-kuài.
,我無共你講，,"Guá bô kā lí kóng,"
,咱緊入來去，,"lán kín ji̍p-lâi-khì,"
,緊入來去，,"kín ji̍p-lâi-khì,"
,小等咧人來矣。,sió-tán --eh lâng lâi --ah.
,啥物人？,Siánn-mih lâng?
,啥物人？,Siánn-mih lâng?
,噓！,Si!
,啥物人？,Siánn-mih lâng?
,你小等一下，,"Lí sió tán --tsi̍t-ē,"
,我出來看覓咧。,guá tshut-lâi khuànn-māi --eh.
,唅？,Hannh?
,你毋通走。,Lí m̄-thang tsáu.
,喔。,Ooh.
,啊，,"Ah,"
,鳳嬌，,"Hōng-kiau,"
,開門喔，,"khui-mn̂g --ooh,"
,鳳嬌、,"Hōng-kiau,"
,鳳嬌。,Hōng-kiau.
,老師、,"Lāu-su,"
,老師、,"lāu-su,"
,老師、,"lāu-su,"
,老師！,lāu-su!
,瑞美、,"Suī-bí,"
,瑞美？,Suī-bí?
,鳳嬌，,"Hōng-kiau,"
,我佮你無冤無仇，,"guá kah lí bô-uan-bô-siû,"
,你遮爾惡毒欲來害死我，,"lí tsiah-nī ok-to̍k beh lâi hāi-sí --guá,"
,為怎樣欲來害死我？,uī-tsánn-iūnn beh lâi hāi-sí --guá?
,啥物人？,Siánn-mih lâng?
,啊！,Ah!
,淑媛、,"Siok-luán,"
,淑媛，,"Siok-luán,"
,起來！,khí--lâi !
,淑媛、,"Siok-luán,"
,淑媛、,"Siok-luán,"
,淑媛、,"Siok-luán,"
,淑媛，,"Siok-luán,"
,起來！,khí--lâi!
,爸爸？,Pa--pah?
,淑媛、,"Siok-luán,"
,淑媛！,Siok-luán!
,你有聽見老師講欲出去⿰佗位無？,Lí ū thiann-kìnn lāu-su kóng beh tshut-khì tueh --bô?
,無！,Bô!
,奇怪，,"Kî-kuài,"
,敢會鳳嬌招伊出去？,kám ē Hōng-kiau tsio i tshut-khì?
,in兩个轉去也無閣來矣呢。,In nn̄g ê tńg--khì ā bô koh lâi --ah --neh.
,是啊，,"Sī --ah,"
,我嘛有看見。,guá mā ū khuànn--e.
,緊揣看覓。,Kín tshuē khuànn-māi.
,緊咧。,Kín --leh.
,老師、,"Lāu-su,"
,白老師、,"Pe̍h lāu-su,"
,老師、,"lāu-su,"
,白老師、,"Pe̍h lāu-su,"
,白老師！,Pe̍h lāu-su!
,媽媽！,Má-mah!
,瑞美！,Suī-bí!
,媽媽！,Má-mah!
,阿蘭，,"A-lân,"
,你踮咧遮創啥？,lí tiàm leh tsia tshòng siánn?
,遐遐遐。,Hia hia hia.
,阿蘭，,"A-lân,"
,你咧創啥貨？,lí teh tshòng sánn-hè?
,老師佇咧內面。,Lāu-su tī-lih lāi-bīn.
,唅？,Hannh?
,誠實的？,Tsiânn-si̍t --ê?
,鳳嬌𤆬老師入來，,"Hōng-kiau tshuā lāu-su ji̍p--lâi,"
,伊轉去矣。,i tńg--khì --ah.
,啊？,Ah?
,佇佗位內面啦？,Tī tó-uī lāi-bīn --lah?
,伊一直欲搝彼支爐。,I it-ti̍t beh giú hit ki lôo.
,啊，,"Ah,"
,開矣！,khui --ah!
,遐哪有路？,Hia ná ū lōo?
,遐哪有路？,Hia ná ū lōo?
,瑞美！,Suī-bí!
,白老師！,Pe̍h lāu-su!
,白老師啊！,Pe̍h lāu-su --ah!
,媽媽！,Má-mah!
,老師！,Lāu-su!
,瑞美、,"Suī-bí,"
,瑞美！,Suī-bí!
,媽媽！,Má-mah!
,瑞美、,"Suī-bí,"
,瑞美，,"Suī-bí,"
,我義明啦！,guá Gī-bîng --lah!
,瑞美、,"Suī-bí,"
,瑞美！,Suī-bí!
,媽媽，,"Má-mah,"
,我啦，,"guá --lah,"
,淑媛啦！,Siok-luán --lah!
,媽媽！,Má-mah!
,老師、,"Lāu-su,"
,老師！,lāu-su!
,我義明啦，,"Guá Gī-bîng --lah,"
,瑞美、,"Suī-bí,"
,瑞美啊！,Suī-bí --ah!
,瑞美、,"Suī-bí,"
,瑞美！,Suī-bí!
,白老師啊！,Pe̍h lāu-su --ah!
,媽媽！,Má-mah!
,老師！,Lāu-su!
,老師。,Lāu-su.
,義明，,"Gī-bîng,"
,淑媛。,Siok-luán.
,媽媽！,Má-mah!
,阿蘭。,A-lân.
,老師。,Lāu-su.
,呃，,"Eh,"
,我來去叫醫生佮警察。,guá lâi-khì kiò i-sing kah kíng-tshat.
,Mh。,Mh.
,緊去。,Kín khì.
,是鳳嬌害你的是毋？,Sī Hōng-kiau hāi --lí --ê sī --m̄?
,是，,"Sī,"
,是，,"sī,"
,不但想欲害死我，,"put-tān siūnn-beh hāi--sí --guá,"
,連阮大姊嘛害死，,"liân gún tuā-tsí mā hāi--sí,"
,佇遐。,tī hia.
,唅？,Hannh?
,啥物？,Siánn-mih?
,恁大姊？,Lín tuā-tsí?
,是，,"Sī,"
,無毋著，,"bô m̄-tio̍h,"
,瑞雲是我的大姊，,"Suī-hûn sī guá ê tuā-tsí,"
,我是專工欲來調查伊的死因。,guá sī tsuan-kang beh lâi tiâu-tsa i ê sí-in.
,瑞雲，,"Suī-hûn,"
,我冤枉你矣，,"guá uan-óng --lí --ah,"
,對不住。,tuì-put-tsū.
,嘿嘿，,"Heh heh,"
,你看，,"lí khuànn,"
,壁遐哪有字？,piah hia ná ū jī?
,唅？,Hannh?
,佇遐啦，,"Tī hia --lah,"
,佇彼爿。,tī hit pîng.
,啥字？,Siánn jī?
,鳳嬌是一个狼毒的女人，,"Hōng kiau sī tsi̍t ê lông-to̍k ê lú-jîn,"
,我被伊騙來這間地下室，,"guá pī i phiàn lâi tsit king tē-hā-sik,"
,四月三十日下晡五點四十分，,"sì-gue̍h sann-tsa̍p ji̍t e-poo gōo tiám sì-tsa̍p hun,"
,瑞雲留。,Suī-hûn lâu.
,好，,"Hó,"
,明仔載我有拍算佇咧。,bîn-á-tsài guá ū phah-sǹg tī--leh.
,好，,"Hó,"
,請請請，,"tshiánn tshiánn tshiánn,"
,內面坐啦。,lāi-bīn tsē --lah.
,逐家𤆬𤆬咧去內面坐。,Ta̍k-ke tshuā-tshuā--leh khì lāi-bīn tsē.
,好、好。,"Hó, hó."
,頭家，,"Thâu-ke,"
,這位人客欲揣你。,tsit uī lâng-kheh beh tshē --lí.
,喔，,"Ooh,"
,黃⿰先生，,"N̂g --sia̋n,"
,你誠久無來矣。,lí tsiânn kú bô lâi --ah.
,王先生，,"Ông --sian-sinn,"
,恭喜喔。,kiong-hí --ooh.
,啊！,Ah!
,高小姐，,"Ko sió-tsiá,"
,人咧等你講，,"lâng leh tán lí kóng,"
,請請請。,tshiánn tshiánn tshiánn.
,請請請。,Tshiánn tshiánn tshiánn.
,表兄，,"Piáu-hiann,"
,恭喜乎。,kiong-hí --honnh.
,恭喜啥物咧？,Kiong-hí siánn-mih --leh?
,瑞美昨暗失蹤，,"Suī-bí tsa-àm sit-tsong,"
,我佇咧揣無人。,guá tī-leh tshuē bô lâng.
,唅？,Hannh?
,誠實的？,Tsiânn-si̍t --ê?
,啊，,"Ah,"
,我知影矣，,"guá tsai-iánn --ah,"
,一定是愛阮二兄，,"it-tīng sī ài gún jī-hiann,"
,綴阮二兄偷走去香港。,tuè gún jī-hiann thau tsáu-khì Hiong-káng.
,表兄，,"Piáu-hiann,"
,男女的愛情實在是真微妙，,"lâm-lú ê ài-tsîng si̍t-tsāi sī tsin bî-miāu,"
,予人想袂到乎？,hōo lâng siūnn bē kàu --honnh?
,才阿爸若睏起來矣來，,"Tsiah a-pah nā khùn --khí-lâi --ah lâi,"
,敢袂用得無新娘呢。,kám buē-īng-eh bô sin-niû --neh.
,啊新娘呢？,Ah sin-niû --neh ?
,新娘就是你啦。,Sin-niû tiō sī lí --lah.
,我？,Guá?
,表兄，,"Piáu-hiann,"
,我這句話，,"guá tsit kù uē,"
,等你四五年矣。,tán lí sì gōo nî --ah.
,劉媽新娘衫緊咧共我提出來。,Lâu má sin-niû-sann kín --leh kā guá the̍h --tshut-lâi.
,好，,"Hó,"
,請！,tshiánn!
,唅？,Hannh?
,你、,"Lí,"
,你！,lí!
,欲走佗去？,Beh tsáu tó khì?
,仁慈的鳳嬌小姐，,"Jîn-tsû ê Hōng-kiau sió-tsiá,"
,我就是地獄轉來的新娘。,guá tō sī tē-ga̍k tńg--lâi ê sin-niû.
,伊是瑞雲的小妹，,"I sī Suī-hûn ê sió-bē,"
,瑞美，,"Suī-bí,"
,就是華僑，,"tō sī huâ-kiâu,"
,伊是姓in姑丈的姓，,"i sī sìnn in koo-tiūnn ê sìnn,"
,所以你的計算毋著囉。,sóo-í lí ê kè-suàn m̄-tio̍h --looh.
,這次伊倒轉來臺灣，,"Tsit tshù i tò-tńg--lâi Tâi-uân,"
,是欲專工調查in大姊失蹤的代誌，,"sī beh tsuan-kang tiâu-tsa in tuā-tsí sit-tsong ê tāi-tsì,"
,你這盤棋行了錯了。,lí tsit puânn kî kiânn-liáu tshò --liáu.
,哼，,"Hngh,"
,酒杯下藥的時陣，,"tsiú-pue hē io̍h ê sî-tsūn,"
,也有阿蘭看著，,"iā ū A-lân khuànn--tio̍h,"
,你大概想袂到惡有惡報的日子乎？,lí tāi-khài siūnn bē kàu ok-iú-ok-pò ê ji̍t-tsí --honnh?
,你為著驚我調查祕密室，,"Lí uī-tio̍h kiann guá tiâu-tsa pì-bi̍t-sik,"
,才會偷提連太太的皮包，,"tsiah ē thau-the̍h Liân thài-thài ê phê-pau,"
,囥咧我的屜仔底，,"khǹg leh guá ê thuah-á-té,"
,才會替我解圍，,"tsiah ē thè guá kái-uî,"
,提錢予我，,"the̍h tsînn hōo --guá,"
,介紹職業，,"kài-siāu tsit-gia̍p,"
,原來你就是一个偽善者，,"guân-lâi lí tō sī tsi̍t ê guī-siān tsiá,"
,真想袂到。,tsin siūnn buē kàu.
,表兄，,"Piáu-hiann,"
,我會做這款代誌，,"guá ē tsuè tsit khuán tāi-tsì,"
,也是我愛你。,iā-sī guá ài lí.
,真正的愛毋是玩弄手段來奪取的。,tsin-tsiànn ê ài m̄ sī uán-lōng tshiú-tuānn lâi tua̍t-tshú --ê.
,行。,Kiânn.
,你害死阮媽媽，,"Lí hāi-sí gún má-mah,"
,媽媽還我啦，,"má-mah hîng --guá --lah,"
,媽媽還我啦，,"má-mah hîng --guá --lah,"
,毋管伊矣啦。,m̄-kuán --i --ah --lah.
,淑媛、,"Siok-luán,"
,淑媛，,"Siok-luán,"
,毋好按呢。,m̄-hó án-ne.
,毋好按呢，,"M̄-hó án-ne,"
,恁媽媽的死，,"lín má-mah ê sí,"
,官廳會替咱辦，,"kuann-thiann ē thè lán pān,"
,老師，,"lāu-su,"
,媽媽會疼你，,"má-mah ē thiànn --lí,"
,乎？,honnh?
,啊哈，,"Ah ha,"
,呃，,"eh,"
,予各位受驚真對不住，,"hōo kok-uī siū-kiann tsin tuì-put-tsū,"
,啊，,"ah,"
,對不住。,tuì-put-tsū.
,劉媽！,Lâu má!
,唅？,Hannh?
,準備結婚典禮！,Tsún-pī kiat-hun tián-lé!
,好，,"Hó,"
,結婚典禮開始！,kiat-hun tián-lé khai-sí!
,好好！,Hó hó!
,歷經了一切事後 ，,"歷經了一切事後 ,"
,從今以後心輕鬆，,"tsiông-kim í-āu sim khin-sang,"
,過車一日無看日，,"kè tshia tsi̍t ji̍t bô khuànn ji̍t,"
,快樂心茫茫，,"khuài-lo̍k sim bâng-bâng,"
,妖嬌美麗好青春，,"iau-kiau bí-lē hó tshing-tshun,"
,就好像在 咱兩人，,"就好像在  lán nn̄g lâng,"
,沿路接受溫柔風，,"iân-lōo tsiap-siū un-jiû hong,"
,溫暖青春夢，,"un-luán tshing-tshun bāng,"
,當做是一場好夢，,"tòng-tsuè sī tsi̍t tiûnn hó bāng,"
,無事趕來相思夢，,"bô sū kuánn lâi siunn-si bāng,"
,你在幸福好將來，,"lí tsāi hīng-hok hó tsiong-lâi,"
,快樂笑情朗，,"khuài-lo̍k tshiò tsîng láng,"
,妖嬌美麗好青春，,"iau-kiau bí-lē hó tshing-tshun,"
,就好像在 咱兩人。,就好像在  lán nn̄g lâng.
