Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
,救人啊！,Kiù-lâng --ah!
,有怪物喔！,Ū kuài-bu̍t --ooh!
,有怪物喔！,Ū kuài-bu̍t --ooh!
,救人喔！,Kiù-lâng --ooh!
,較細膩的！,Khah sè-jī--ê!
,啊！啊！,Ah! Ah!
,你騙我，你騙我，弘毅啊！,"Lí phiàn guá, lí phiàn guá, Hông-ik --ah!"
,你予我騙去矣！予我騙去矣！,Lí hōo guá phiàn--khì --ah! Hōo guá phiàn--khì --ah!
,你莫走，弘毅啊！,"Lí mài tsáu, Hông-ik --ah!"
,較過來淡薄仔的，倒爿。,"Khah kuè--lâi tām-po̍h-á--ê, tò-pîng."
,好啦！,Hó --lah.
,林老爺又閣會鋪橋造路矣，,"Lîm lāu-iâ iū-koh ē phoo kiô tsō lōo --ah,"
,毋就留機會予阮。,m̄ tō lâu ki-huē hōo --gún.
,無啥啦！,Bô siánn --lah!
,小可仔代誌爾爾。,Sió-khuá-á tāi-tsì niā-niā.
,林老爺，,"Lîm lāu-iâ,"
,你看按呢會用得無。,lí khuànn án-ne ē-īng-eh --bô?
,弘毅啊，,"Hông-ik --ah,"
,你莫走，你莫走！,"lí mài tsáu, lí mài tsáu!"
,來啊，來啊！來啊，來啊，,"Lâi --ah, lâi --ah! Lâi --ah, lâi --ah,"
,你掠我袂著！,lí lia̍h guá buē tio̍h!
,你閣覕！,Lí koh bih!
,阿爹，弘毅伊欺負我！,"A-tia, Hông-ik i khi-hū guá!"
,弘毅啊，,"Hông-ik --ah,"
,你就欲做阿兄，,"lí tō beh tsò a-hiann,"
,哪閣欺負恁阿姊啦。,ná koh khi-hū lín a-tsí --lah.
,弘毅啊，,"Hông-ik --ah,"
,恁阿娘若是生一个弟弟乎，,"lín a-niâ nā-sī senn tsi̍t ê ti--tih --honnh,"
,你就無遐衝矣。,lí tō bô hiah tshìng --ah.
,毋著啦，,"M̄-tio̍h --lah,"
,是生一个妹妹，,"sī senn tsi̍t ê me--meh,"
,我佮意妹妹。,guá kah-ì me--meh.
,喔？敢按呢？,Ooh? Kám án-ne?
,著，是生妹妹。,"Tio̍h, sī sinn me--meh."
,囡仔人，足古錐！傷腦筋！,"Gín-á-lâng, tsiok kóo-tsui! Siong náu-kin!"
,乎，,"Honnh,"
,你共看，,"lí kā khuànn,"
,哪會遮濟毛蟹啦？,ná ē tsiah tsē môo-hē --lah?
,哎喲喂矣！,Ai-iō-uê --ah!
,哪會按呢啦？,Ná ē án-ni --lah?
,啊！,Ah!
,咬我的尻川啦，,"Kā guá ê kha-tshng --lah,"
,足疼的，啊唷！,"tsiok thiànn--ê, ah ioh!"
,足疼的啦！,Tsiok thiànn--ê --lah!
,緊走，,"Kín tsáu,"
,毛蟹掠狂矣啦！,môo-hē lia̍h-kông --ah --lah!
,喂！較緊咧，,"Ueh! Khah kín --leh,"
,面巾攢予好，,"bīn-kin tshuân hōo hó,"
,猶閣有燒水，較緊咧。,"iáu-koh ū sio-tsuí, khah kín --leh."
,來矣，來矣！,"Lâi --ah, lâi --ah!"
,趕緊提入去！,Kuánn-kín the̍h ji̍p-khì!
,好！,Hó!
,紅嬰仔的衫閣欠兩領。,Âng-inn-á ê sann koh khiàm nn̄g niá.
,嗯，我去提。,"Mh, guá khì the̍h."
,喂，莫提遐的，愛提櫥仔內底的喔！,"Ueh, mài the̍h hia--ê, ài the̍h tû-á lāi-té--ê --ooh!"
,喔！,Ooh!
,嘿嘿！,Heh heh!
,喂！你想欲創啥？,Ueh! Lí siūnn-beh tshòng siánn?
,啊！共我放開啦！,Ah! Kā guá pàng--khui --lah!
,我已經共你講過幾改矣，,"Guá í-king kā lí kóng-kuè kuí kái --ah,"
,袂用得入去產房，,"bē-īng-eh ji̍p-khì sán-pâng,"
,你緊共我出去。,lí kín kā guá tshut--khì.
,啊創啥啦？,Ah tshòng siánn --lah?
,弘毅，袂用得按呢！,"Hông-ik, bē-īng-eh án-ne!"
,查埔人欲哪會用得凊彩入去產房？,Tsa-poo-lâng beh ná ē-īng-eh tshìn-tshái ji̍p-khì sán-pâng?
,就是啊！,Tō sī --ah!
,你有夠袂見笑的呢！,Lí ū-kàu bē kiàn-siàu--ê --neh!
,共我放開啦！,Kā guá pàng--khui --lah!
,緊出去啦！,Kín tshut--khì --lah!
,我是查埔囡仔，,"Guá sī tsa-poo gín-á,"
,啊毋是查埔人啊！,ah m̄ sī tsa-poo-lâng --ah!
,我欲來看阿娘生囝。,Guá beh lâi khuànn a-niâ senn-kiánn.
,袂用得去啦！,Bē-īng-tit khì --lah!
,我宛若欲看，,"Guá uan-nā beh khuànn,"
,欲按怎！,beh án-tsuánn!
,想欲掠我，,"Siūnn-beh lia̍h guá,"
,誠拚咧！哎唷！,tsiânn piànn --leh! Aih-ioh!
,恁啥人，,"Lín siánn-lâng,"
,趕緊去提一寡燒水入來，,"kuánn-kín khì the̍h tsi̍t-kuá sio-tsuí li̍p--lâi,"
,啥人欲去唅？,siánn-lâng beh khì --hannh?
,提燒水入去？,The̍h sio-tsuí ji̍p-khì?
,我去我去，,"Guá khì guá khì,"
,我提燒水入去。,guá the̍h sio-tsuí ji̍p-khì.
,較細膩的。,Khah sè-jī--ê.
,我知啦！,Guá tsai --lah!
,弘毅啊，你愛較細膩一點仔喔。,"Hông-ik --ah, lí ài khah sè-jī tsi̍t-tiám-á --ooh."
,多謝。,To-siā.
,弘毅，等我啦！,"Hông-ik, tán guá --lah!"
,你莫綴來啦！,Lí mài tuè --lâi --lah!
,水無夠滾，,"Tsuí bô-kàu kún,"
,外口的人閣去提一寡柴來。,guā-kháu ê lâng koh khì the̍h tsi̍t-kuá tshâ lâi.
,啊！,Ah!
,喂？,Ueh?
,林家的小霸王嘛會驚入去柴房喔！,Lîm--ka ê sió-pà-ông mā ē kiann ji̍p-khì tshâ-pâng --ooh!
,哈哈！,Ha ha!
,你才會驚咧！,Lí tsiah ē kiann --leh!
,我看乎一定是你毋敢去。,Guá khuànn --hoonh it-tīng sī lí m̄ kánn khì.
,我毋敢去？,Guá m̄ kánn khì?
,哼！行啦！,Hngh! Kiânn --lah!
,行就行，,"Kiânn tō kiânn,"
,啥人驚啥人！,siánn-lâng kiann siánn-lâng!
,毋敢去的是狗仔囝。,M̄ kánn khì--ê sī káu-á-kiánn.
,弘毅啊，行！,"Hông-ik --ah, kiânn!"
,按怎？,Án-tsuánn?
,會驚是無？,Ē kiann sī --bô?
,天猶未暗呢，,"Thinn iáu-buē àm --neh,"
,你佇咧驚啥？,lí tī-leh kiann siánn?
,啥人講我會驚？,Siánn-lâng kóng guá ē kiann?
,你嘛會驚乎？,Lí mā ē kiann --hoonh?
,你家己嘛是會驚啊！,Lí ka-kī mā sī ē kiann --ah!
,無，我家己先入去好矣啦。啊！,"Bô, guá ka-kī sing ji̍p-khì hó --ah --lah. Ah!"
,小等我啦！,Sió-tán guá --lah!
,忍耐喔！,Lím-nāi --ooh!
,較出力的！,Khah tshut-la̍t--ê!
,這胎敢若較慢乎？,Tsit the kán-ná khah bān --hoonh?
,我專工對南海來遮看恁。,Guá tsuan-kang uì Lâm-hái lâi tsia khuànn --lín.
,感謝觀世音菩薩，,"Kám-siā Kuan-sè-im-phôo-sat,"
,請菩薩閣賜予阮一个麟兒好無？,tshiánn Phôo-sat koh sù hōo gún tsi̍t ê lîn-jî hó --bô?
,子嗣由天安排，不得強求。,"Tsú-sū iû thian an-pâi, put tik kiông kiû."
,猶毋過阮林家的香火。,Iáu-m̄-koh gún Lîm--ka ê hiunn-hué.
,林家代代行善積德，,"Lîm--ka tāi-tāi hîng siān tsik-tik,"
,一定會受著上天保庇。,it-tīng ē siū-tio̍h siōng-thian pó-pì.
,若按呢請問菩薩。,Nā án-ne tshiánn-mn̄g phôo-sat.
,生矣！生矣！,Sinn --ah! Sinn --ah!
,阿娘生矣！實在足好的！,A-niâ sinn --ah! Si̍t-tsāi tsiok hó--ê!
,恭喜老爺！恭喜老爺！,Kiong-hí lāu-iâ! Kiong-hí lāu-iâ!
,是弟弟抑是妹妹？,Sī ti--tih ia̍h-sī me--meh?
,恭喜老爺，夫人生一个千金。,"Kiong-hí lāu-iâ, hu-jîn sinn tsi̍t ê tshian-kim."
,哇！是妹妹呢！閣加一个妹妹矣。,Uah! Sī me--meh --neh! Koh ke tsi̍t ê me--meh --ah.
,嘛好啦！嘛好啦！平安就好，平安就好。,"Mā hó --lah! Mā hó --lah! Pîng-an tiō hó, pîng-an tiō hó."
,足讚的！,Tsiok tsán --ê!
,這个囡仔真特別，,"Tsit ê gín-á tsin ti̍k-pia̍t,"
,一生出來就會對人笑，,"tsi̍t senn--tshut-lâi tō ē tuì lâng tshiò,"
,這種囡仔我猶是頭一擺拄著。,tsit tsióng gín-á guá ah sī thâu-tsi̍t-pái tú--tio̍h.
,阮會用得入去看覓咧無？,Gún ē-īng-eh ji̍p-khì khuànn-māi --leh --bô?
,小等咧，這馬猶袂用得入去。,"Sió-tán --leh, tsit-má iáu bē-īng-tit ji̍p-khì."
,弘毅啊，你這馬有妹妹矣喔。,"Hông-ik --ah, lí tsit-má ū me--meh --ah --ooh."
,生一个妹妹矣！我欲入去共抱。,Sinn tsi̍t ê me--meh --ah! Guá beh ji̍p-khì kā phō.
,有看著無啦？,Ū khuànn--tio̍h --bô --lah?
,佇紅嬰仔的眠床看袂著啦！,Tī âng-enn-á ê bîn-tshn̂g khuànn bē tio̍h --lah!
,借過，借過，,"Tsioh-kuè, tsioh-kuè,"
,我欲看妹妹、,"guá beh khuànn me--meh,"
,我欲看妹妹。,guá beh khuànn me--meh.
,我看著矣！手伸出來矣！,Guá khuànn--tio̍h --ah! Tshiú tshun tshut--lâi --ah!
,誠實的，足古錐的！,"Tsiânn-si̍t--ê, tsiok kóo-tsui--ê!"
,我看著矣！啊！,Guá khuànn--tio̍h --ah! Ah!
,弘毅，你欲創啥？,"Hông-ik, lí beh tshòng siánn?"
,啥人叫恁攏無愛予我入去！,Siánn-lâng kiò lín lóng bô ài hōo guá ji̍p-khì!
,我就是無愛予你入去！,Guá tō sī bô ài hōo lí ji̍p-khì!
,弘毅，聽話，莫閣吵矣！,"Hông-ik, thiann-uē, mài koh tshá --ah!"
,哇！林家金光閃閃，,"Uah! Lîm--ka kim kong siám-siám,"
,一定有貴人出世矣。,it-tīng ū kuì-lîn tshut-sì --ah.
,哇！是弘毅in兜呢！,Uah! Sī Hông-ik in tau --neh!
,嗯？彼是啥物？,Mh? He sī siánn-mih?
,莫走！,Mài tsáu!
,是按怎？,Sī án-nuá?
,莫走！喂！轉來！,Mài tsáu! Ueh! Tńg--lâi!
,啊！害矣！著火矣啦！著火矣啦！,Ah! Hāi --ah! To̍h-hué --ah --lah! To̍h-hué --ah --lah!
,過來！你袂用得入去！,Kuè--lâi! Lí bē-īng-eh ji̍p-khì!
,共我放開啦！我欲看妹妹啦！,Kā guá pàng-khui --lah! Guá beh khuànn me--meh --lah!
,緊捾水來！較緊咧！,Kín kuānn tsuí lâi! Khah kín --leh!
,我來捾水。,Guá lâi kuānn tsuí.
,水來矣、水來矣。,"Tsuí lâi --ah, tsuí lâi --ah."
,妹妹，乖乎！毋通哭喔！,"me--meh, kuai --honnh! M̄-thang khàu --ooh!"
,夫人。,Hu-lîn.
,阿娘。,A-niâ.
,恁逐个攏佇咧遮喔！,Lín ta̍k ê lóng tī-leh tsia --ooh!
,這个囡仔我聽產婆講，,"Tsit ê gín-á guá thiann sán-pô kóng,"
,一生落來就袂吵袂哭。,tsi̍t sinn --lo̍h-lâi tō buē tshá buē khàu.
,這个囡仔既然袂吵袂哭，,"Tsit ê gín-á kì-jiân buē tshá buē khàu,"
,若按呢就叫伊默娘好矣。,nā án-ne tiō kiò i Bua̍t-niû hó --ah.
,默娘！足讚的！足讚的！,Bua̍t-niû! Tsiok tsán --ê! Tsiok tsán --ê!
,默娘！默娘！這个名真好聽！,Bua̍t-niû! Bua̍t-niû! tsit ê miâ tsin hó-thiann!
,默娘！默娘！這个名我佮意！,Bua̍t-niû! Bua̍t-niû! Tsit ê miâ guá kah-ì!
,我欲看默娘！伊咧對我笑呢！,Guá beh khuànn Bua̍t-niû! I leh tuì guá tshiò --neh!
,足古錐的。,Tsiok kóo-tsui--ê.
,喂！換恁矣！緊跳啊！,Ueh! Uānn lín --ah! Kín thiàu --ah!
,準備好矣未？,Tsún-pī hó --ah--bē?
,好矣！阮先跳。,Hó --ah! Gún sing thiàu.
,等我，我來矣。,"Tán guá, guá lâi --ah."
,默娘！In遮的軟跤蝦根本毋是咱的對手，,"Bua̍t-niû! In tsia-ê nńg-kha-hê kun-pún m̄ sī lán ê tuì-tshiú,"
,你講著無？行！,lí kóng tio̍h --bô? Kiânn!
,嗯！,Mh!
,緊咧啦！,Kín --leh --lah!
,緊咧啦！,Kín --leh --lah!
,緊跳落來啦！,Kín thiàu--lo̍h-lâi --lah!
,緊咧！,Kín --leh!
,緊來！,Kín lâi!
,較緊的喔！,Khah kín --ê --ooh!
,足害的，,"Tsiok hāi --ê,"
,in是咧變啥魍啊？,in sī leh pìnn siánn báng --ah?
,遮久閣猶未來？,Tsiah kú koh iáu-bē lâi?
,默娘毋敢跳，,"Bua̍t-niû m̄ kánn thiàu,"
,伊足無膽的！,i tsiok bô-tánn--ê!
,查某囡仔上無膽，,"Tsa-bóo gín-á siōng bô-tánn,"
,哈哈哈！,ha ha ha!
,唷謼！,Ioh --hooh!
,林家兄妹獨家，,"Lîm--ka hiann-muē to̍k-ka,"
,花式跳水，,"hue-sik thiàu-tsuí,"
,空中轉體三輾半！,khong-tiong tsuán-thé sann liàn puànn!
,伊真正跳呢！,I tsin-tsiànn thiàu --neh!
,哈哈！In咧欲逐著矣！緊呢！,Ha ha! In tih-beh liok--tio̍h --ah! Kín --neh!
,我來矣喔！哈哈！阮贏矣喔！,Guá lâi --ah --ooh! Ha ha! Gún iânn --ah --ooh!
,這號做天時地利人和。,Tse hō-tsò thian-sî tē-lī jîn-hô.
,哪會按呢啦？,Ná ē án-ne --lah?
,喂！緊轉來喔！大人已經攏轉來矣。,Ueh! Kín tńg--lâi --ooh! Tuā-lâng í-king lóng tńg--lâi --ah.
,喔。,Ooh.
,阿兄，較緊呢，較緊呢！,"A-hiann, khah kín --neh, khah kín --neh!"
,較緊呢！,Khah kín --neh!
,默娘，較緊呢！,"Bua̍t-niû, khah kín --neh!"
,喔。,Ooh.
,默娘，無要緊，無要緊。,"Bua̍t-niû, bô iàu-kín, bô iàu-kín."
,阿爹！,A-tia!
,小等咧，才見面喔。,"Sió-tán --leh, tsiah kìnn-bīn --ooh."
,阿娘，阿爹轉來矣！阿姊！,"A-niâ, a-tia tńg--lâi --ah! A-tsí!"
,哪會攏無佇咧？,Ná ē lóng bô tī --leh?
,阿娘！阿姊！阿娘，,"A-niâ! A-tsí! A-niâ,"
,菩薩娘娘感謝你保庇阮阿爹平安轉來。,Phôo-sat-niû-niû kám-siā --lí pó-pì gún a-tia pîng-an tńg-lâi.
,默娘，,"Bua̍t-niû,"
,阮欲來去廟會看鼓仔燈，,"gún beh lâi-khì biō-huē khuànn kóo-á-ting,"
,你顧厝喔！,lí kòo-tshù --ooh!
,阿娘，小等呢，我嘛欲去！,"A-niâ, sió-tán --neh, guá mā beh khì!"
,哈哈，我佇咧遮啦！,"Ha ha, guá tī-leh tsia --lah!"
,戇囡仔哪有人透中晝去看鼓仔燈。,Gōng gín-á ná ū lâng thàu-tiong-tàu khì khuànn kóo-á-ting.
,阿娘，你攏共人騙。阿娘！,"A-niâ, lí lóng kā lâng phiàn. A-niâ!"
,乖。,Kuai.
,哇！你看！足媠的呢！,Uah! Lí khuànn! Tsiok suí--ê --neh!
,生目睭閣毋捌看過。,Senn ba̍k-tsiu koh m̄ bat khuànn--kuè.
,阿兄，緊來！,"A-hiann, kín lâi!"
,喔，等我！,"Ooh, tán guá!"
,緊咧！緊咧！行較緊咧！,Kín --leh! Kín --leh! Kiânn khah kín --leh!
,好！等我啦！,Hó! Tán guá --lah!
,真媠，真媠。,"Tsin suí, tsin suí."
,阿娘，有劉海弄金仙的鼓仔燈呢！,"A-niâ, ū Lâu Hái lāng kim-sian ê kóo-á-ting --neh!"
,足媠的呢！咱來遐看覓仔。,Tsiok suí--ê --neh! Lán lâi hia khuànn-māi-á.
,咱來遐看覓仔咧？,Lán lâi hia khuànn-māi-á --leh?
,好啊！,Hó --ah!
,行，緊來去。,"Kiânn, kín lâi-khì."
,來喔！來喔！,Lâi --ooh! Lâi --ooh!
,好食的粿喔！,Hó-tsia̍h ê kué --ooh!
,來喔！來喔！,Lâi --ooh! Lâi --ooh!
,細膩啊！,Sè-jī --ah!
,無代誌乎？,Bô-tāi-tsì --hoonh?
,咱來去！,Lán lâi-khì!
,毋著，,"M̄-tio̍h,"
,這敢若是欲來對付我的！,tse kán-ná sī beh lâi tuì-hù guá--ê!
,我愛好好仔算看覓仔咧！,Guá ài hó-hó-á sǹg khuànn-māi-á --eh!
,你莫算矣啦！,Lí mài sǹg --ah --lah!
,算一寡有的無的，,"Sǹg tsi̍t-kuá ū--ê bô--ê,"
,好的無準歹的準，,"hó--ê bô tsún pháinn--ê tsún,"
,咱來走！,lán lâi tsáu!
,默娘，莫按呢走來走去，,"Bua̍t-niû, mài án-ne tsáu lâi tsáu khì,"
,若親像查埔囡仔的。,ná tshin-tshiūnn tsa-poo gín-á--ê.
,嘿，小錢莫來，,"Heh, sió tsînn mài lâi,"
,大錢來，小錢我是無愛喔！,"tuā tsînn lâi, sió tsînn guá sī bô ài --ooh!"
,閣來提一粒包仔。,Koh lâi the̍h tsi̍t lia̍p pau-á.
,默娘、默娘，哎！,"Bua̍t-niû, Bua̍t-niû, aih!"
,你莫按呢拋拋走好無？,Lí mài án-ne pha-pha-tsáu hó --bô?
,按呢足危險的呢！,Án-ne tsiok huî-hiám --ê --neh!
,無代誌，無代誌啦！,"Bô-tāi-tsì, bô-tāi-tsì --lah!"
,我欲來去頭前一下。,Guá beh lâi-khì thâu-tsîng --tsi̍t-ē.
,遮予你，猶閣有一个包仔，,"Tsia hōo --lí, iáu-koh ū tsi̍t ê pau-á,"
,請你食的。,tshiánn lí tsia̍h --ê.
,諾！猶閣是燒的呢！,Hioh! Iáu-koh sī sio--ê --neh!
,真正是一个乖囡仔。,Tsin-tsiànn sī tsi̍t ê kuai gín-á.
,默娘自細漢就足慈悲的，,"Bua̍t-niû tsū sè-hàn tiō tsiok tsû-pi--ê,"
,上愛共人鬥相共。,siōng ài kā lâng tàu-sann-kāng.
,嗯，積德行善人家的囡仔，,"Mh, tsik-tik hîng siān jîn-ke ê gín-á,"
,就是無仝款，孺子可教也。,"tiō sī bô kāng-khuán, lû tsú khó kà iā."
,足莊嚴的廟寺。,Tsiok tsong-giâm ê biō-sī.
,喂，你看，啊默娘是按怎啦？,"Ueh, lí khuànn, ah Bua̍t-niû sī án-nuá --lah?"
,伊自細漢就驚火啊！,I tsū sè-hàn tō kiann hué --ah!
,嗯，足奇怪的，,"Mh, tsiok kî-kuài--ê,"
,這位菩薩予我感覺足親切的，,"tsit uī phôo-sat hōo guá kám-kak tsiok tshin-tshiat --ê,"
,好親像佇佗捌看過。,hó-tshin-tshiūnn tī tó bat khuànn-kuè.
,菩薩娘娘，,"Phôo-sat-niû-niû,"
,請你保庇，,"tshiánn lí pó-pì,"
,村仔內大大細細、阿爹、阿娘、阿兄、阿姊。,"tshun-á-lāi tuā-tuā-sè-sè, a-tia, a-niâ, a-hiann, a-tsí."
,每一个人攏會當平安健康、食百二。,"Muí tsi̍t ê lâng lóng ē-tàng pîng-an kiān-khong, tsia̍h pah-jī."
,默娘，你真乖。,"Bua̍t-niû, lí tsin kuai."
,嗯，是啥人？啊！菩薩娘娘，,"Mh, sī siánn-lâng? Ah! Phôo-sat-niû-niû,"
,是你咧佮我講話喔？,sī lí leh kah guá kóng-uē --ooh?
,無毋著，默娘聽旨，,"Bô m̄-tio̍h, Bua̍t-niû thiann tsí,"
,你本是我身軀邊的ua̍t女，,"lí pún sī guá sin-khu-pinn ê ua̍t-lí,"
,因為沿海居民受著海難折磨。,in-uī iân-hái ki-bîn siū-tio̍h hái-lān tsiat-buâ.
,本座才會派你下凡，,"Pún tsō tsiah ē phài lí hā-huān,"
,解救蒼生，你敢願意？,"kái-kiù tshong-sing, lí kám guān-ì?"
,菩薩娘娘，我願意，,"Phôo-sat-niû-niû, guá guān-ì,"
,猶毋過我應該欲按怎做？,iáu-m̄-koh guá ing-kai beh án-nuá tsò?
,玄通何在？,Suân-thong hô tsāi?
,玄通拜見觀音娘娘。,Suân-thong pài-kiàn Kuan-im-niû-niû.
,玄通，,"Suân-thong,"
,默娘未來會面對各種的困難佮危險，,"Bua̍t-niû bī-lâi ē bīn-tuì kok-tsióng ê khùn-lân kah huî-hiám,"
,你愛好好仔協助伊。,lí ài hó-hó-á hia̍p-tsōo --i.
,將來轉去天庭，,"Tsiong-lâi tńg--khì thian-tîng,"
,我一定會奏請玉帝，,"guá it-tīng ē tsàu-tshíng Gio̍k-tè,"
,論功行賞，你知影無？,"lūn kong hîng siúnn, lí tsai-iánn --bô?"
,是！玄通謹遵法旨。,Sī! Suân-thong kín tsun huat-tsí.
,請問菩薩娘娘，,"Tshiánn-mn̄g Phôo-sat-niû-niû,"
,愛到啥物時陣我才會當轉去你的身軀邊？,ài kàu siánn-mih sî-tsūn guá tsiah ē-tàng tńg-khì lí ê sin-khu-pinn?
,乖囡仔，總有一工，,"Kuai gín-á, tsóng ū tsi̍t kang,"
,你會閣倒轉來。,lí ē koh tò-tńg--lâi.
,佇咧紲落來的日子內底，,"Tī-leh suà--lo̍h-lâi ê ji̍t-tsí lāi-té,"
,你愛認真向玄通學習道法，,"lí ài jīn-tsin hiòng Suân-thong ha̍k-si̍p tō-huat,"
,解救苦難中的天下百姓。,kái-kiù khóo-lān tiong ê thian-hā peh-sìnn.
,菩薩娘娘，嗯，你哪會佇咧遮？,"Phôo-sat-niû-niû, mh, lí ná ē tī leh tsia?"
,你佇咧講我？,Lí tī-leh kóng guá?
,喂，你講咧？你袂認得我喔！,"Ueh, lí kóng --leh? Lí bē-jīn-tit guá --ooh!"
,啊！,Ah!
,原來你是拄才佇菩薩身邊彼位道長喔！,Guân-lâi lí sī tú-tsiah tī Phôo-sat sin-pinn hit uī tō-tiúnn --ooh!
,哈哈哈，無毋著，,"Ha ha ha, bô m̄-tio̍h,"
,我嘛是頭拄仔彼位乞食啦。,guá mā sī thâu-tú-á hit uī khit-tsia̍h --lah.
,道長在上，弟子有禮。,"Tō-tiúnn tsāi siōng, tē-tsú iú lé."
,哈哈哈，免禮、免禮。,"Ha ha ha, bián-lé, bián-lé."
,默娘，這對玉珮，,"Bua̍t-niû, tsit tuì gio̍k-puè,"
,是觀音菩薩叫我愛交予你的。,sī Kuan-im-phôo-sat kiò guá ài kau hōo --lí --ê.
,明仔載開始，,"Bîn-á-tsài khai-sí,"
,我會代替菩薩傳授你玉珮,guá ē tāi-thè Phôo-sat thuân-siū lí gio̍k-puè
,內底的智識佮濟世救人的學問予你。,lāi-tué ê tì-sik kah tsè-sè-kiù-lîn ê ha̍k-būn hōo --lí.
,多謝道長。,To-siā tō-tiúnn.
,默娘，,"Bua̍t-niû,"
,你這遍去修行，,"lí tsit piàn khì siu-hīng,"
,阿娘會足無伴的呢。,a-niâ ē tsiok bô phuānn --ê --neh.
,阿娘，我會拍拚學習較早轉來。,"A-niâ, guá ē phah-piànn ha̍k-si̍p khah-tsá tńg--lâi."
,實在足毋甘的。,Si̍t-tsāi tsiok m̄-kam--ê.
,再見。,Tsài-kiàn.
,有閒就愛轉來喔！,Ū-îng tō ài tńg--lâi --ooh!
,阿爹、阿娘、阿兄、阿姊，再見。,"A-tia, a-niâ, a-hiann, a-tsí, tsài-kiàn."
,啊！,Ah!
,哈哈，阮等你真久囉！,"Ha ha, gún tán lí tsin kú --looh!"
,師父！,Su-hū!
,哈、哈啾，哇啊啊，,"Ha, ha tshiuh, uah ah ah,"
,跤麻去矣啦！,kha mâ--khì --ah --lah!
,哪會按呢？師父。,Ná ē án-ne? Su-hū.
,菩薩娘娘保庇，,"Phôo-sat-niû-niû pó-pì,"
,菩薩娘娘保庇。,phôo-sat-niû-niû pó-pì.
,哈哈哈，小姑娘啊，,"Ha ha ha, sió koo-niû --ah,"
,緊出來啊，,"kín tshut--lâi --ah,"
,我敢會用得娶你做某？嗯？,guá kám ē-īng-eh tshuā lí tsò bóo? Mh?
,揣毋著人矣啦。,Tshuē m̄-tio̍h lâng --ah --lah.
,你無佮意伊，,"Lí bô kah-ì --i,"
,會當嫁予我啊。,ē-tàng kè hōo guá --ah.
,哈哈哈。小姑娘啊，,"Ha ha ha. Sió koo-niû --ah,"
,免歹勢啦。,bián pháinn-sè --lah.
,我猶閣細漢，,"Guá iáu-koh sè-hàn,"
,無想欲嫁尪，,"bô siūnn-beh kè ang,"
,恁真正揣毋著人矣啦。,lín tsin-tsiànn tshuē m̄-tio̍h lâng --ah --lah.
,袂毋著啦，,"Bē m̄-tio̍h --lah,"
,你規身軀攏是九世玉女的佛門正氣。,lí kui sin-khu lóng sī kiú sè gio̍k lí ê hu̍t mn̂g tsìng khì.
,橫直你就嫁予阮兩个啊。,Huînn-ti̍t lí tō kè hōo gún nn̄g ê --ah.
,我同意。,Guá tông-ì.
,啥物？救人喔，,"Siánn-mih? Kiù-lâng --ooh,"
,我欲昏去啊。,guá beh hun--khì --ah.
,啊？昏去矣，啊這馬欲按怎？,"Ah? Hun--khì --ah, ah tsit-má beh án-tsuánn?"
,先共伊𤆬轉來啊。,Sing kā i tshuā --tńg-lâi --ah.
,喔。,Ooh.
,啊？,Ah?
,何方妖孽？,Hô-hong iau-gia̍t?
,啊！伊的元神閣佇咧。,Ah! I ê guân-sîn koh tī --leh.
,原來是恁這兩个金水妖精，,"Guân-lâi sī lín tsit nn̄g ê kim-tsuí iau-tsiann,"
,竟然佇咧遮聳鬚。,kìng-jiân tī-leh tsia tshàng-tshiu.
,嘿嘿嘿，小寶貝，喔！,"Heh heh heh, sió pó-puè, ooh!"
,無無無，仙女姊姊，,"Bô bô bô, sian-lí tse--tseh,"
,這、一切攏是誤會啦。,"tse, it-tshè lóng sī gōo-huē --lah."
,誤會？,Gōo-huē?
,就是啊。,Tiō sī --ah.
,阮就是聽人咧烏白講的啦，,"Gún tiō sī thiann lâng leh oo-pe̍h kóng--ê --lah,"
,掠準仙女姊姊你已經無佇咧遐矣。,lia̍h-tsún sian-lí tse--tseh lí í-king bô tī-leh hia --ah.
,哎、哎，這一切攏是誤會啦。,"Aih, aih, tse it-tshè lóng sī gōo-huē --lah."
,哼！,Hngh!
,大的，啊你毋是想欲娶某，,"Tuā--ê, ah lí m̄ sī siūnn-beh tshuā bóo,"
,無先讓你好矣。,bô sing niū --lí hó --ah.
,你、你才是老大的咧，,"Lí, lí tsiah sī láu-tuā--ê --leh,"
,哼，我才無欲佮你搶你的小寶貝。,"hngh, guá tsiah bô beh kah lí tshiúnn lí ê sió pó-puè."
,哇！某娶無著，煞害著家己，,"Uah! Bóo tshuā bô tio̍h, suah hāi--tio̍h ka-kī,"
,這馬煞變成按呢啦。,tsit-má suah piàn-sîng án-ne --lah.
,啊謼，默娘，我來也，,"ah --hooh, Bua̍t-niû, guá lâi iā,"
,嘻哈哈，姿勢媠喔，啊！我的腰啊。,"hi ha ha, tsu-sè suí --ooh, ah! Guá ê io --ah."
,喂，你看，彼是啥物#東東#啊？,"Ueh, lí khuànn, he sī siánn-mih #東東# --ah?"
,我哪知影。,Guá ná tsai-iánn.
,嘿嘿，是福毋是禍，,"Heh heh, sī hok m̄ sī hō,"
,這正是恁修成正果的好機緣啊。,tse tsiànn sī lín siu sîng tsìng-kó ê hó ki-iân --ah.
,修、修、修理你嘛較差不多。,"Siu, siu, siu-lí lí mā khah tsha-put-to."
,哎唷，哎唷，疼疼疼，哎喲喂啊。,"Aih-ioh, aih-ioh, thiànn thiànn thiànn, ai-iō-uê --ah."
,師父，救命啊，師父。嗯？,"Su-hū, kiù-miā --ah, su-hū. Mh?"
,正爿，正爿較重咧，,"Tsiànn-pîng, tsiànn-pîng khah tāng --leh,"
,閣較懸一屑仔。,koh-khah kuân tsi̍t-sut-á.
,師父，救命喔，,"Su-hū, kiù-miā --ooh,"
,拄才有兩个大妖怪欲欺負我。,tú-tsiah ū nn̄g ê tuā iau-kuài beh khi-hū guá.
,喂，in是啥人？足古錐的。,"Ueh, in sī siánn-lâng? Tsiok kóo-tsui--ê."
,順風、千里拜見仙姑，,"Sūn-hong, Tshian-lí pài-kiàn sian-koo,"
,阮願意綴你，為你鞍前馬後、,"gún guān-ì tuè lí, uī lí an-tsîng má-āu,"
,赴湯蹈火、萬死不辭。,"hù-thng-tō-hué, bān-sú-put-sî."
,恁兩个足面熟的呢。,Lín nn̄g ê tsiok bīn-si̍k--ê --neh.
,嘿嘿嘿，你食肉，,"Heh heh heh, lí tsia̍h bah,"
,阮啉湯，無無無，,"guán lim thng, bô bô bô,"
,阮這馬改食、食菜矣。,"guán tsit-má kái tsia̍h, tsia̍h tshài --ah."
,啊！是恁兩个，師父，,"Ah! Sī lín nn̄g ê, su-hū,"
,in去予你收服矣喔？,in khì hōo lí siu-ho̍k --ah --ooh?
,你足𠢕的呢，,"Lí tsiok gâu--ê --neh,"
,一下仔就將in兩个收服矣，,"tsi̍t-ē-á tō tsiong in nn̄g ê siu-ho̍k --ah,"
,師父，這招我欲學，你緊共我教。,"su-hū, tsit tsiau guá beh o̍h, lí kín kā guá kà."
,啊哈哈哈。,Ah ha ha ha.
,師父、師父，我一定欲學，,"Su-hū, su-hū, guá it-tīng beh o̍h,"
,這招是愛學偌久啊？,tsit tsiau sī ài o̍h guā kú --ah?
,哈哈哈哈，,"Ha ha ha ha,"
,只要肯學，,"tsí-iàu khíng o̍h,"
,三五十冬，,"sann gōo-tsa̍p tang,"
,嘛會當有小小的成就。,mā ē-tàng ū sió-sió ê sîng-tsiū.
,愛遮久喔，唉。,"Ài tsiah kú --ooh, haih."
,喂？恁叫啥物名？,"Ueh, lín kiò siánn-mih miâ?"
,我叫做千里眼，,"Guá kiò-tsò Tshian-lí-gán,"
,有一對大目睭，,"ū tsi̍t tuì tuā ba̍k-tsiu,"
,會當看著千里以外的事物喔！,ē-tàng khuànn-tio̍h tshian-lí í-guā ê sū-bu̍t --ooh!
,我有一對大耳仔，,"Guá ū tsi̍t tuì tuā hīnn-á,"
,叫順風耳，,"kiò Sūn-hong-ní,"
,千里以外的聲攏聽會著喔！,tshian-lí í-guā ê siann lóng thiann-ē-tio̍h --ooh!
,傷寒，著無？,"Siong-hân, tio̍h --bô?"
,嗯！道經有云，上善若水，,"Mh! Tō-king iú hûn, siōng siān lio̍k tsuí,"
,水善利萬物而不爭，水乃天地之精。,"tsuí siān lī bān-bu̍t lî put tsing, tsuí nái thinn-tē tsi tsing."
,經云，天一生水居北，,"King hûn, thian it sing tsuí ki pak,"
,地以六成之，使其流潤，,"tē í lio̍k sîng tsi, sú kî liû lūn,"
,天下莫柔弱予水而攻堅。,thian-hā bo̍k liû-lio̍k î tsuí lî kong-kian.
,強者莫之能勝，故柔之勝剛，,"Kiông--tsiá bo̍k tsi lîng sìng, kòo liû tsi sìng kong,"
,弱之勝強，因其無有，,"lio̍k tsi sìng kiông, in kî bû iú,"
,故能入於無間。,kòo lîng li̍p î bû kan.
,默娘是女子之體，,"Bua̍t-niû sī lú-tsú tsi thé,"
,較適合修練陰柔的水，,"khah sik-ha̍p siu-liān im-jiû ê tsuí,"
,只要心神合一，,"tsí-iàu sim sîn ha̍p it,"
,久久運轉自然。,kiú-kiú ūn-tsuán tsū-liân.
,氣化為神，神化為虛，而成道矣。,"Khì huà uî sîn, sîn huà uî hi, lî sîng tō í."
,總算有淡薄仔成就。,Tsóng sǹg ū tām-po̍h-á sîng-tsiū.
,我看閣早咧。,Guá khuànn koh tsá --leh.
,嗯？有人咧喝救命。,Mh? Ū lâng leh huah kiù-miā.
,佇佗位？,Tī tó-uī?
,佇咧南方五十里。,Tī-leh lâm-hong gōo-tsa̍p lí.
,師父佇咧歇睏，,"Su-hū tī-leh hioh-khùn,"
,哈哈，這是我表現的好機會。,"ha ha, tse sī guá piáu-hiān ê hó ki-huē."
,菩薩保庇、菩薩保庇、菩薩保庇。,"Phôo-sat pó-pì, Phôo-sat pó-pì, Phôo-sat pó-pì."
,救人喔！啊！啊！,Kiù-lâng --ooh! Ah! Ah!
,妖怪不准放肆，唉！,"Iau-kuài put-tsún hòng-sù, haih!"
,哼，看袂起我，嘿！啊！,"Hngh, khuànn-bē-khí guá, heh! Ah!"
,嘿嘿嘿，這款角色就拍袂贏。,"Heh heh heh, tsit khuán kak-sik tō phah bē iânn."
,嘿嘿嘿！,Heh heh heh!
,這兩个。,Tsit nn̄g ê.
,你哪會共我踢？,Lí ná ē kā guá that?
,你可惡！就是你啦，閣講無。,"Lí khó-ònn! Tiō sī lí --lah, koh kóng bô."
,我哪有，我哪有。無啦，我哪有啦！,"Guá ná ū, guá ná ū. Bô --lah, guá ná ū --lah!"
,莫閣冤矣啦，看我的厲害。,"Mài koh uan --ah --lah, khuànn guá ê lī-hāi."
,師父，你愛保重。,"Su-hū, lí ài pó-tiōng."
,恁兩个愛乖乖仔顧厝喔！,Lín nn̄g ê ài kuai-kuai-á kòo-tshù --ooh!
,哇！哇。,Uah! Uah.
,默娘才轉去幾工仔，,"Bua̍t-niû tsiah tńg-khì kuí-kang-á,"
,就會轉來矣！,tiō ē tńg--lâi --ah!
,恁莫閣哭矣！,Lín mài koh khàu --ah!
,師祖！,Su-tsóo!
,哎啊！唉！好矣！好矣！,Aih ah! Haih! Hó --ah! Hó --ah!
,算我驚恁啦！,Sǹg guá kiann --lín --lah!
,恁就綴默娘鬥陣轉去！喂？,Lín tō tuè Bua̍t-niû tàu-tīn tńg--khì! Ueh?
,師父啊，等我啦！,"Su-hū --ah, tán guá --lah!"
,阿娘！阿娘！阿娘！,A-niâ! A-niâ! A-niâ!
,默娘！,Bua̍t-niû!
,阿娘！我轉來矣！,A-niâ! Guá tńg--lâi --ah!
,阿娘看覓咧！喔！,A-niâ khuànn-māi --leh! Ooh!
,你較大漢啦！嘛曝甲較烏！,Lí khah tuā-hàn --lah! Mā pha̍k kah khah oo!
,阿娘足想你的！,A-niâ tsiok siūnn --lí--ê!
,阿娘，我嘛是逐工攏足想你的呢！,"A-niâ, guá mā sī ta̍k kang lóng tsiok siūnn --lí--ê --neh!"
,妖怪！啊！妖怪！,Iau-kuài! Ah! Iau-kuài!
,緊出去啦！妖怪緊出去喔！,Kín tshut-khì --lah! Iau-kuài kín tshut-khì --ooh!
,緊出去啦！緊出去！,Kín tshut-khì --lah! Kín tshut-khì!
,出去！緊出去啦！,Tshut-khì! Kín tshut-khì --lah!
,師父啊！,Su-hū --ah!
,默娘！默娘你創啥？,Bua̍t-niû! Bua̍t-niû lí tshòng siánn?
,恁兩个哪會來？,Lín nn̄g ê ná ē lâi?
,師父！師父啊，,"Su-hū! Su-hū --ah,"
,阮兩个揣你揣足久的！,gún nn̄g ê tshuē lí tshuē tsiok kú--ê!
,唉啊，原來是默娘收的徒弟喔！,"Haih ah, guân-lâi sī Bua̍t-niû siu ê tôo-tē --ooh!"
,就是啊！喂！,Tiō sī --ah! Ueh!
,伊是對佗位來的？,I sī uì tó-uī lâi--ê?
,哪會生甲遮特別！,Ná ē senn kah tsiah ti̍k-pia̍t!
,這耳仔足奇怪的呢！,Tse hīnn-á tsiok kî-kuài--ê --neh!
,若共in𤆬出去共人驚，,"Nā kā in tshuā tshut-khì kā lâng kiann,"
,一定真好耍！,it-tīng tsin hó-sńg!
,哈哈！你莫看in無起，,"Ha ha! Lí mài khuànn in bô khí,"
,in兩个的本事真大呢！,in nn̄g ê ê pún-sū tsin tuā --neh!
,來來來！,Lâi lâi lâi!
,這是送予恁的見面禮！,Tse sī sàng hōo lín ê kìnn-bīn-lé!
,毋免客氣！,M̄-bián kheh-khì!
,救人喔！,Kiù-lâng --ooh!
,看起來一點仔殺氣都無！,Khuànn--khí-lâi tsi̍t-tiám-á sat-khuì to bô!
,按呢我哪會敢出門？,Án-ne guá ná ē kánn tshut-mn̂g?
,實在是有夠倯的！,Si̍t-tsāi sī ū-kàu sông--ê!
,喂！恁兩个戴帽仔，,"Ueh! Lín nn̄g ê tì bō-á,"
,足古錐的！,tsiok kóo-tsui--ê!
,誠實的喔？,Tsiânn-si̍t--ê --ooh?
,我嘛感覺袂歹看呢！,Guá mā kám-kak bē pháinn-khuànn --neh!
,多謝老夫人！哈哈哈！多謝！,To-siā lāu hu-lîn! Ha ha ha! To-siā!
,菩薩娘娘，,"Phôo-sat niû-niû,"
,請你保庇逐家平安健康，,"tshiánn lí pó-pì ta̍k-ke pîng-an kiān-khong,"
,一切順序！,it-tshè sūn-sī!
,奇怪！弘毅哪會猶未轉來咧？,Kî-kuài! Hông-ik ná ē ah-bē tńg-lâi --leh?
,啊！,Ah!
,啊！害矣！千里眼！順風耳！,Ah! Hāi --ah! Tshian-lí-gán! Sūn-hong-ní!
,來囉！,Lâi --looh!
,聽你的吩咐！,Thiann lí ê huan-hù!
,我有一个不祥的預感！,Guá ū tsi̍t ê put-siông ê  ī-kám!
,千里眼，,"Tshian-lí-gán,"
,你幫我看附近發生啥物代誌？,lí pang guá khuànn hù-kīn huat-sing siánn-mih tāi-tsì?
,是按怎愛看？,Sī án-tsuánn ài khuànn?
,我會當替你聽啊！,Guá ē-tàng thè lí thiann --ah!
,無囉！,Bô --looh!
,我用看的比你聽的閣較清楚啦！,Guá iōng khuànn--ê pí lí thiann--ê koh-khah tshing-tshó --lah!
,烏白講！,Oo-pe̍h kóng!
,好矣啦！好矣啦！,Hó --ah --lah! Hó --ah --lah!
,恁兩个做伙聽佮看啦！,Lín nn̄g ê tsò-hué thiann kah khuànn --lah!
,無問題！包在我的身上！,Bô būn-tê! Pau tsāi guá ê sin-siōng!
,喂，有人無？救命喔！,"Ueh, ū lâng --bô? Kiù-miā --ooh!"
,啊！弘毅佇咧樹林仔內底受傷矣！,Ah! Hông-ik tī-leh tshiū-nâ-á lāi-té siū-siong --ah!
,唉！遐爾晏矣，,"Haih! Hiah-nī uànn --ah,"
,袂有人來樹林仔矣！,bē ū lâng lâi tshiū-nâ-á --ah!
,弘毅，我來矣！弘毅！,"Hông-ik, guá lâi --ah! Hông-ik!"
,遮，咱敢若行過兩遍矣呢！,"Tsia, lán kán-ná kiânn-kuè nn̄g piàn --ah --neh!"
,天色已經暗矣，,"Thinn-sik í-king àm --ah,"
,看攏袂清楚矣！,khuànn lóng bē tshing-tshó --ah!
,莫來這套，,"Mài lâi tsit thò,"
,逐擺攏揣借口！,ta̍k pái lóng tshuē tsioh-kháu!
,喂，你講我揣借口，,"Ueh, lí kóng guá tshuē tsioh-kháu,"
,無你的理由是啥物啊？,bô lí ê lí-iû sī siánn-mih --ah?
,這樹林仔內底聲遮爾濟，,"Tse tshiū-nâ-á lāi-té siann tsiah-nī tsē,"
,連鞭風的聲，連鞭蟲咧叫，,"liâm-mi hong ê siann, liâm-mi thâng leh kiò,"
,聽袂清楚。,thiann bē tshing-tshó.
,哼！借口！,Hngh! Tsioh-kháu!
,袂用得，我行袂振動矣！,"Bē-īng-eh, guá kiânn bē tín-tāng --ah!"
,默娘，多謝你！,"Bua̍t-niû, to-siā lí!"
,多謝你來揣我！,To-siā lí lâi tshuē guá!
,若是知影會行毋知路，,"Nā-sī tsai-iánn ē kiânn m̄ tsai lōo,"
,我甘願你莫來救我！,guá kam-guān lí mài lâi kiù guá!
,無要緊！咱會揣著方向的！,Bô-iàu-kín! Lán ē tshuē-tio̍h hong-hiòng--ê!
,默娘！弘毅！,Bua̍t-niû! Hông-ik!
,恁咧佗位啊？默娘！弘毅！,Lín leh tó-uī --ah? Bua̍t-niû! Hông-ik!
,免煩惱啦！In兩个攏足巧的！安啦！安啦！,Bián huân-ló --lah! In nn̄g ê lóng tsiok khiáu--ê! An --lah! An --lah!
,唉！In兩个這馬一定足驚的！,Haih! In nn̄g ê tsit-má it-tīng tsiok kiann--ê!
,咱絕對會揣著in啦！,Lán tsua̍t-tuì ē tshuē-tio̍h in --lah!
,默娘！弘毅！恁咧佗位啊？默娘！弘毅！,Bua̍t-niû! Hông-ik! Lín leh tó-uī --ah? Bua̍t-niû! Hông-ik!
,喔！我有聽著人咧叫！,Ooh! Guá ū thiann-tio̍h lâng leh kiò!
,喂！我有看著火光喔！,Ueh! Guá ū khuànn-tio̍h hué-kng --ooh!
,阮佇咧遮！阮佇咧遮！,Gún tī-leh tsia! Gún tī-leh tsia!
,聲音敢若是對彼爿傳過來的喔！,Siann-im kán-ná sī tuì hit pîng thuân--kuè-lâi--ê --ooh!
,默娘！,Bua̍t-niû!
,遮遮遮遮遮。,Tsia tsia tsia tsia tsia.
,阿爹！,A-tia!
,阿爹總算揣著恁兩个矣！,A-tia tsóng sǹg tshē-tio̍h lín nn̄g ê --ah!
,予你煩惱矣！阿爹。,Hōo lí huân-ló --ah! A-tia.
,較緊咧！較緊咧啊！,Khah kín --leh! Khah kín --leh --ah!
,默娘，你袂用得去！,"Bua̍t-niû, lí bē-īng-eh khì!"
,阮只是去省城治我的跤。,Gún tsí-sī khì síng-siânn tī guá ê kha.
,我想欲陪你去，,"Guá siūnn-beh puê lí khì,"
,順紲會當照顧你啊！,sūn-suà ē-tàng tsiàu-kòo --lí --ah!
,免啦！阮只是離開一站仔，,"Bián --lah! Gún tsí-sī lī-khuì tsi̍t-tsām-á,"
,真緊就轉來矣！閣再講，,"tsin kín tō tńg--lâi --ah! Koh-tsài kóng,"
,我的跤啊無按怎啊！,guá ê kha ah bô án-tsuánn --ah!
,我轉來的時陣會紮一支捋仔送你！,Guá tńg--lâi ê sî-tsūn ē tsah tsi̍t ki lua̍h-á sàng --lí!
,誠實的？,Tsiânn-si̍t--ê?
,我等你轉來，,"Guá tán lí tńg-lâi,"
,你一定愛送我喔！,lí it-tīng ài sàng guá --ooh!
,我啥物時陣捌共你騙？,Guá siánn-mih sî-tsūn bat kā lí phiàn?
,你看！這兩个兄妹仔感情足好的！,Lí khuànn! Tsit nn̄g ê hiann-muē-á kám-tsîng tsiok hó--ê!
,就是講啊！,Tō sī kóng --ah!
,弘毅，家己保重！,"Hông-ik, ka-kī pó-tiōng!"
,你愛較早轉來的喔！,Lí ài khah-tsá tńg-lâi--ê --ooh!
,若是一世人攏會當綴佇咧師父的身軀邊，,"Nā-sī tsi̍t-sì-lâng lóng ē-tàng tuè tī-leh su-hū ê sin-khu-pinn,"
,毋知偌幸福咧！,m̄ tsai guā hīng-hok --leh!
,是啊！,Sī --ah!
,喂，恁兩个咧想啥？,"Ueh, lín nn̄g ê leh siūnn siánn?"
,無！我欲轉來去做功課矣！,Bô! Guá beh tńg-lâi-khì tsò kong-khò --ah!
,這兩个乎。,Tsit nn̄g ê --hoonh.
,師父啊，你佇咧看天頂，,"Su-hū --ah, lí tī-leh khuànn thinn-tíng,"
,是咧看啥啊？,sī leh khuànn siánn --ah?
,一定是咧看今仔日看敢會霆雷公無？,It-tīng sī leh khuànn kin-á-ji̍t khuànn kám ē tân-luî-kong --bô?
,哪著用看的？,Ná-tio̍h iōng khuànn--ê?
,十五分鐘內一定會霆雷公兼落雨！,Tsa̍p-gōo hun-tsing lāi it-tīng ē tân-luî-kong kiam lo̍h-hōo!
,這雨已經落幾若工矣！,Tse hōo í-king lo̍h kuí-nā kang --ah!
,我聽阿爹講，,"Guá thiann a-tia kóng,"
,落雨天海面攏袂平靜，,"lo̍h-hōo-thinn hái-bīn lóng bē pîng-tsīng,"
,真濟出海的漁船攏會反佇海底！,tsin tsē tshut-hái ê hî-tsûn lóng ē píng tī hái-té!
,足濟村民就因為按呢就袂當轉來矣！,Tsiok tsē tshuan-bîn tiō in-uī án-ne tō bē-tàng tńg--lâi --ah!
,假使會當事先知影天氣的變化，,"Ká-sú ē-tàng sū-sian tsai-iánn thinn-khì ê piàn-huà,"
,叫遠行的船隊莫出海，,"kiò uán-hîng ê tsûn-tuī mài tshut-hái,"
,若按呢就會當減少人佮船的犧牲矣！,nā án-ne tō ē-tàng kiám-tsió lâng kah tsûn ê hi-sing --ah!
,這毋才簡單！,Tse m̄-tsiah kán-tan!
,好天就出海，,"Hó-thinn tiō tshut-hái,"
,落雨就歇睏！哈哈哈。,lo̍h-hōo tiō hioh-khùn! Ha ha ha.
,恁這兩个，,"Lín tsit nn̄g ê,"
,干焦會曉講廢話！,kan-na ē-hiáu kóng huì-uē!
,霆雷公矣！,Tân-luî-kong --ah!
,你是按怎知影的？,Lí sī án-nuá tsai-iánn--ê?
,靠我的耳仔啊！,Khò guá ê hīnn-á --ah!
,喂，你是按怎聽著的？,"Ueh, lí sī án-nuá thiann-tio̍h--ê?"
,我的耳空傷過厲害矣！,Guá ê hīnn-khang siunn kuè lī-hāi --ah!
,閣較遠的聲嘛會,Koh-khah hn̄g ê siann mā ē
,吵甲我頭眩耳空疼！,tshá kah guá thâu hîn hīnn-khang thiànn!
,我足痛苦的！,Guá tsiok thòng-khóo--ê!
,所以，你知影會落雨？,"Sóo-í, lí tsai-iánn ē lo̍h-hōo?"
,哈哈哈，彼當然的啊！,"Ha ha ha, he tong-liân ê --ah!"
,猶毋過，話講倒轉來，,"iáu-m̄-koh, uē kóng tò-tńg--lâi,"
,我毋知影雲對佗位去。,guá m̄ tsai-iánn hûn tuì tó-uī khì.
,千里眼，你咧？,"Tshian-lí-gán, lí --leh?"
,我喔，我當然會當看著雲,"Guá --ooh, guá tong-liân ē-tàng khuànn-tio̍h hûn"
,咧走的方向啊！,leh tsáu ê hong-hiòng --ah!
,哇！足好的！,Uah! Tsiok hó--ê!
,順風耳會當聽著真遠的霆雷公聲，,"Sūn-hong-ní ē-tàng thiann-tio̍h tsin hn̄g ê tân-luî-kong-siann,"
,千里眼會當看著雲走的方向！,Tshian-lí-gán ē-tàng khuànn-tio̍h hûn tsáu ê hong-hiòng!
,我就來分析距離佮風雨的大細，,"Guá tiō lâi hun-sik kū-lî kah hong-hōo ê tuā-sè,"
,同時走去提醒逐家愛小心，,"tông-sî tsáu khì thê-tshénn ta̍k-ke ài sió-sim,"
,暴風雨欲來矣！,pō-hong-hōo beh lâi --ah!
,恁講按呢是毋是足讚的？,Lín kóng án-ne sī m̄ sī tsiok tsán --ê?
,好！咱來好好研究一下！,Hó! Lán lâi hó-hó gián-kiù --tsi̍t-ē!
,發揮每一个人的才能，,"Huat-hui muí tsi̍t ê lâng ê tsâi-lîng,"
,就會當救閣較濟村民，,"tō ē-tàng kiù koh-khah tsē tshun-bîn,"
,恁講好無？,lín kóng hó --bô?
,我喔？彼號。,Guá --ooh? Hit-lō.
,好矣！好矣！,Hó --ah!  Hó --ah!
,恁一个仔一个仔講！,Lín tsi̍t-ê-á tsi̍t-ê-á kóng!
,是！師父！,Sī! Su-hū!
,這个所在看起來足奇怪的！,Tsit ê sóo-tsāi khuànn--khí-lâi tsiok kî-kuài--ê!
,弘毅，你佇咧佗位？弘毅！啊？,"Hông-ik, lí tī-leh tó-uī? Hông-ik! Ah?"
,救人喔、緊救我、緊救我的囡仔！,"Kiù-lâng --ooh, kín kiù guá, kín kiù guá ê gín-á!"
,將囡仔予我！綴我來！,Tsiong gín-á hōo guá! Tè guá lâi!
,你有要緊無？較忍耐的喔！,Lí ū iàu-kín --bô? Khah lím-nāi--ê --ooh!
,船袂擋矣！細膩啊！救人喔！救我！,Tsûn bē tòng --ah! Sè-jī --ah! Kiù-lâng --ooh! Kiù guá!
,啊！師父，你咧創啥貨？啊！救人喔！,"Ah! Su-hū, lí leh tshòng siánn-huè? Ah! Kiù-lâng --ooh!"
,啊！,Ah!
,師父是按怎啦？,Su-hū sī án-nuá --lah?
,我哪會知影啦？,Guá ná ē tsai-iánn --lah?
,默娘，你是按怎啦？,"Bua̍t-niû, lí sī án-nuá --lah?"
,是啥人共你欺負？,Sī siánn-lâng kā lí khi-hū?
,無啦！是我夢著船反過！,Bô --lah! Sī guá bāng-tio̍h tsûn píng--kuè!
,而且有足濟人攏摔落去海底，,"Lî-tshiánn ū tsiok tsē lâng lóng siak lo̍h-khì hái-té,"
,猶閣有紅嬰仔！,iáu-koh ū âng-inn-á!
,乖乖乖！免著急，,"Kuai kuai kuai! Bián tio̍h-kip,"
,慢慢仔講謼！,bān-bān-á kóng --hoonh!
,到底是按怎？,Tàu-té sī án-nuá?
,我看著，in的船必開矣！,"Guá khuànn-tio̍h, in ê tsûn pit--khui --ah!"
,彼个時陣風湧足大的，,"Hit ê sî-tsūn hong-íng tsiok tuā--ê,"
,我想欲救in，in就攏無去矣！,"guá siūnn-beh kiù in, in tō lóng bô--khì --ah!"
,我想in一定攏已經。,Guá siūnn in it-tīng lóng í-king.
,戇囡仔！你家己嘛講是咧做眠夢，,"Gōng gín-á! Lí ka-kī mā kóng sī leh tsò bîn-bāng,"
,莫哭矣！你就是傷善良矣，,"mài khàu --ah! Lí tō sī siunn siān-liông --ah,"
,總是替別人設想。,tsóng-sī thè pa̍t-lâng siat-sióng.
,好矣，乖！莫哭矣！,"Hó --ah, kuai! Mài khàu --ah!"
,莫閣再哭矣啦！,Mài koh-tsài khàu --ah --lah!
,按呢閣哭落去就無媠矣喔！,Án-ne koh khàu--lo̍h-khì tō bô suí --ah --ooh!
,緊去洗面！,Kín khì sé-bīn!
,阿娘騙我！我猶是足媠的！,A-niâ phiàn guá! Guá iáu sī tsiok suí--ê!
,阿娘！你哪會按呢？,A-niâ! Lí ná ē án-ne?
,著啦！阿爹佮弘毅出海猶未轉來，,"Tio̍h --lah! A-tia kah Hông-ik tshut-hái ah-bē tńg-lâi,"
,我愛去碼頭看覓矣！,guá ài khì bé-thâu khuànn-māi --ah!
,喂！默娘啊！,Ueh! Bua̍t-niû --ah!
,天咧欲暗矣，,"Thinn tih-beh àm --ah,"
,你愛較細膩的喔！,lí ài khah sè-jī--ê --ooh!
,我知影！,Guá tsai-iánn!
,師父！等我啦！,Su-hū! Tán guá --lah!
,天足暗的，可能欲起風矣！,"Thinn tsiok àm--ê, khó-lîng beh khí-hong --ah!"
,頭前雺霧足厚的喔！,Thâu-tsîng bông-bū tsiok kāu--ê --ooh!
,喔！範圍足闊的喔！,Ooh! Huān-uî tsiok khuah--ê --ooh!
,我聽著海上的風湧足大的喔！,Guá thiann-tio̍h hái-siōng ê hong-íng tsiok tuā--ê --ooh!
,遮暗矣，,"Tsiah àm --ah,"
,阿爹in是按怎猶未轉來？,a-tia in sī án-nuá ah-buē tńg--lâi?
,敢會是拄著啥物危險？,Kám ē sī tú-tio̍h siánn-mih huî-hiám?
,阿爹！你哪會猶毋較緊轉來？,A-tia! Lí ná ē iáu m̄ khah kín tńg--lâi?
,來矣！來矣！,Lâi --ah! Lâi --ah!
,喂，你的目睭！,"Ueh, lí ê ba̍k-tsiu!"
,默娘！弘毅！恁咧佗位啊？,Bua̍t-niû! Hông-ik! Lín leh tó-uī --ah?
,默娘！弘毅！,Bua̍t-niû! Hông-ik!
,討厭！你按呢共人看，,"Thó-ià! Lí án-ne kā lâng khuànn,"
,人會歹勢呢！啊！,lâng ē pháinn-sè --neh! Ah!
,啊！我想著矣！就用這！,Ah! Guá siūnn--tio̍h --ah! Tō iōng tse!
,是鼓仔燈呢！,Sī kóo-á-ting --neh!
,有這个燈火，,"Ū tsit ê ting-hué,"
,閣較暗嘛袂失去方向！,koh-khah àm mā bē sit-khì hong-hiòng!
,按怎？我真巧乎？著火矣！,Án-tsuánn? Guá tsin khiáu --hoonh? To̍h-hué --ah!
,喔，行好行好喔！啊！,"Ooh, Kiânn hó kiânn hó --ooh! Ah!"
,敢若有船來矣喔！,Kán-ná ū tsûn lâi --ah --ooh!
,啊！害矣！害矣！,Ah! Hāi --ah! Hāi --ah!
,頭前路靠石，船有危險矣！,"Thâu-tsîng lōo khò tsio̍h, tsûn ū huî-hiám --ah!"
,用這！,Iōng tse!
,雺霧實在足厚的，,"Bông-bū si̍t-tsāi tsiok kāu--ê,"
,方向看袂清啦！,hong-hiòng khuànn bē tshing --lah!
,遮啦！遮啦！,Tsia --lah! Tsia --lah!
,你看！彼爿有火光呢！,Lí khuànn! Hit pîng ū hué-kng --neh!
,搝帆！我來鬥相共啦！,Khiú phâng! Guá lâi tàu-sann-kāng --lah!
,多謝恁喔！多謝喔！,To-siā --lín --ooh! To-siā --ooh!
,喂，我敢若聽著老爺的船轉來矣喔！,"Ueh, guá kán-ná thiann-tio̍h lāu-iâ ê tsûn tńg--lâi --ah --ooh!"
,我嘛看著矣喔！,Guá mā khuànn--tio̍h --ah --ooh!
,喔！原來是默娘喔！,Ooh! Guân-lâi sī Bua̍t-niû --ooh!
,默娘，佳哉有你喔！,"Bua̍t-niû, ka-tsài ū lí --ooh!"
,實在是足多謝你的！,Si̍t-tsāi sī tsiok to-siā --lí--ê!
,就是啊！多謝你啦！,Tō sī --ah! To-siā --lí --lah!
,默娘，佳哉有你啦！,"Bua̍t-niû, ka-tsài ū lí --lah!"
,啊若無喔，後果不堪設想呢！,"Ah nā-bô --ooh, hiō-kó put-kham siat-sióng --neh!"
,多謝！多謝啦！,To-siā! To-siā --lah!
,阿爹！阿爹！阿爹！,A-tia! A-tia! A-tia!
,默娘，好佳哉有這葩鼓仔燈！,"Bua̍t-niû, hó-ka-tsài ū tsit pha kóo-á-ting!"
,歡迎老爺你轉來！,Huan-gîng lāu-iâ lí tńg--lâi!
,著啦！這遍in幫忙袂少喔！,Tio̍h --lah! Tsit piàn in pang-bâng bē tsió --ooh!
,攏是我的功勞啊！,Lóng sī guá ê kong-lô --ah!
,哪有，攏是我的主意！,"Ná ū, lóng sī guá ê tsú-ì!"
,攏是你予我的靈感！,Lóng sī lí hōo guá ê lîng-kám!
,你講啥？我？,Lí kóng sánn? Guá?
,著啊！這是我的祕密喔！,Tio̍h --ah! Tse sī guá ê pì-bi̍t --ooh!
,默娘！,Bua̍t-niû!
,阿爹，你哪會猶毋睏？,"A-tia, lí ná ē iáu m̄ khùn?"
,按怎？默娘，你也睏袂去喔？,"Án-tsuánn? Bua̍t-niû, lí iā khùn-bē-khì --ooh?"
,噷！,Hm̍h!
,今仔日你做了真好！,Kin-á-ji̍t lí tsò-liáu tsin hó!
,你敢知影，,"Lí kám tsai-iánn,"
,村民逐家攏足感謝你的！,tshun-bîn ta̍k-ke lóng tsiok kám-siā --lí--ê.
,阿爹，,"A-tia,"
,是按怎出海遮爾仔危險，,"sī án-tsuánn tshut-hái tsiah-nī-á huî-hiám,"
,逐家猶是欲去咧？,ta̍k-ke iáu sī beh khì --leh?
,唉！這攏是為著生活！,Haih! Tse lóng sī uī-tio̍h sing-ua̍h!
,人生無常啊！,Lîn-sing bû-siông --ah!
,一葩小小的燈仔火就會當救遐爾濟人喔？,Tsi̍t pha sió-sió ê ting-á-hué tō ē-tàng kiù hiah-nī tsē lâng --ooh?
,假使會當親像北斗七星遐爾仔光，,"Ká-sú ē-tàng tshin-tshiūnn pak-táu-tshit-tshinn hiah-nī-á kng,"
,毋就會當幫助閣較濟的人？,m̄ tiō ē-tàng pang-tsōo koh-khah tsē ê lâng?
,風平浪靜，出海掠魚喔！,"Hong pîng lōng tsīng, tshut-hái lia̍h hî --ooh!"
,哇！,Uah!
,默娘！默娘！哎、哎唷！,"Bua̍t-niû! Bua̍t-niû! Aih, aih-ioh!"
,默娘啊，替阮看覓咧，,"Bua̍t-niû --ah, thè guán khuànn-māi --leh,"
,明仔載敢有適合出海唅？,bîn-á-tsài kám ū sik-ha̍p tshut-hái --hannh?
,是啊是啊！,Sī --ah sī --ah!
,閣過七工就是清明矣，,"Koh kuè tshit kang tō sī Tshing-bîng --ah,"
,天氣下降，氣流於地，,"thinn-khì hā-kàng, khì-liû î tē,"
,氣衝去天頂。,khì tshiong khì thinn-tíng.
,明仔載是出海掠魚的好天氣。,Bîn-á-tsài sī tshut-hái lia̍h hî ê hó thinn-khì.
,讚啦！讚啦！,Tsán --lah! Tsán --lah!
,師父愈來愈厲害矣！,Su-hū lú lâi lú lī-hāi --ah!
,推測天氣攏毋免咱鬥相共矣！,Thui-tshik thinn-khì lóng m̄-bián lán tàu-sann-kāng --ah!
,阿勇仔，,"A-ióng--á,"
,啊你彼漁網仔有紮無啊？,ah lí he hî-bāng-á ū tsah --bô --ah?
,有啦！這擺好天愛掠較濟的！,Ū --lah! Tsit pái hó-thinn ài lia̍h khah tsē--ê!
,你看！你看！天氣袂䆀呢！,Lí khuànn! Lí khuànn! Thinn-khì bē-bái --neh!
,一定會掠足濟魚啦！放心啦！,It-tīng ē lia̍h tsiok tsē hî --lah! Hòng-sim --lah!
,真緊就欲落雨矣，叫逐家緊轉去。,"Tsin kín tō beh lo̍h-hōo --ah, kiò ta̍k-ke kín tńg--khì."
,默娘講欲落雨矣，逐家緊轉來喔！,"Bua̍t-niû kóng beh lo̍h-hōo --ah, ta̍k-ke kín tńg--lâi --ooh!"
,緊轉來喔，緊轉來啦。,"Kín tńg--lâi --ooh, kín tńg--lâi --lah."
,默娘、默娘！默娘！,"Bua̍t-niû, Bua̍t-niû! Bua̍t-niû!"
,你佇咧遮喔，我強欲喘死矣。,"Lí tī-leh tsia --ooh, guá kiōng-beh tshuán--sí --ah."
,唅？啥物代誌？,Hannh? Siánn-mih tāi-tsì?
,默娘，是喜事，天大的喜事啦。,"Bua̍t-niû, sī hí-sū, thinn tuā ê hí-sū --lah."
,縣老爺來咱厝內，,"Kuān-ló-iâ lâi lán tshù-lāi,"
,送匾欲共你祝福呢。,sàng pián beh kā lí tsiok-hok --neh.
,師父你去啦，,"Su-hū lí khì --lah,"
,順紲去共人說多謝。,sīn-suà khì kā lâng seh to-siā.
,默娘，較緊咧啊。,"Bua̍t-niû, khah kín --leh --ah."
,啊！攏是拍遐的小角色，有夠無聊的。,"Ah! Lóng sī phah hia-ê sió kak-sik, ū-kàu bô-liâu--ê."
,嘿啊。,Heh --ah.
,抑毋來一寡大尾的予咱練一下，,"A̍h m̄ lâi tsi̍t-kuá tuā-bué--ê hōo lán liān --tsi̍t-ē,"
,喔，有夠害的。,"ooh, ū-kàu hāi --ê."
,就是咩。,Tiō sī --meh.
,默娘足了不起的呢。,Bua̍t-niû tsiok liáu-put-khí--ê --neh.
,是啊。,Sī --ah.
,這位就是我的查某囝，默娘。,"Tsit uī tiō sī guá ê tsa-bóo-kiánn, Bua̍t-niû."
,多謝各位大人光臨寒舍。,To-siā kok-uī tāi-jîn kong-lîm hân-sià.
,嗯，默娘，,"mh, Bua̍t-niû,"
,你小小的年紀就有這款本領，,"lí sió-sió ê nî-kí tō ū tsit khuán pún-líng,"
,造福鄉里，救遮的百姓，,"tsō-hok hiong-lí, kiù tsia-ê peh-sìnn,"
,實在是無簡單，,"si̍t-tsāi sī bô kán-tan,"
,今仔日特別送你一塊金匾仔，,"kin-á-ji̍t ti̍k-pia̍t sàng lí tsi̍t tè kim pián-á,"
,這是本官代表全縣的鄉親欲賜予你的。,tse sī pún kuann tāi-piáu tsuân kuān ê hiong-tshin beh sù hōo --lí --ê.
,多謝大人誇獎，,"To-siā tāi-jîn khua-tsióng,"
,默娘實在不敢當。,Bua̍t-niû si̍t-tsāi put-kám-tong.
,多謝大人。,To-siā tāi-jîn.
,各位大人，辛苦矣，請上座。,"Kok-uī tāi-jîn, sin-khóo --ah, tshiánn siōng tsō."
,免客氣，請坐，請坐啊。查某囝，上茶。,"Bián kheh-khì, tshiánn tsē, tshiánn tsē --ah. Tsa-bóo-kiánn, siōng tê."
,哎啊，喜事，喜事。真正是咱這个所在少有的喜事啊，,"Aih-ah, hí-sū, hí-sū. Tsin-tsiànn sī lán tsit ê sóo-tsāi tsió ū ê hí-sū --ah,"
,縣老爺大駕光臨喔！,kuān-ló-iâ tāi-kà-kong-lîm --ooh!
,阿娘！,A-niâ!
,默娘啊，你實在是足辛苦的。,"Bua̍t-niû --ah, lí si̍t-tsāi sī tsiok sin-khóo--ê."
,莫按呢講，這攏是我應該做的啊。,"Mài án-ne kóng, tse lóng sī guá ing-kai tsò --ê --ah."
,喂？這是？,Ueh? Tse sī?
,這是恁阿爹佮弘毅明仔載欲去縣城的包袱仔。,Tse sī lín a-tia kah Hông-ik bîn-á-tsài beh khì kuān-siânn ê pau-ho̍k-á.
,這，,"Tse,"
,是按怎，默娘？,"Sī án-nuá, Bua̍t-niû?"
,無代誌啦。,Bô-tāi-tsì --lah.
,阿娘，你敢會用得予阿爹佮弘毅慢兩三工出海？,"A-niâ, lí kám ē-īng-eh hōo a-tia kah Hông-ik bān nn̄g sann kang tshut-hái?"
,袂用得，,"Bē-īng-eh,"
,恁阿爹欲佮縣老爺做伙去。,lín a-tia beh kah kuān-ló-iâ tsò-hué khì.
,啊，默娘，,"Ah, Bua̍t-niû,"
,你是毋是這兩工傷過操勞矣？,lí sī m̄ sī tsit nn̄g kang siunn kuè tshau-lô --ah?
,可能是我想傷濟矣。,Khó-lîng sī guá siūnn siunn tsē --ah.
,默娘。,Bua̍t-niû.
,喂？,Ueh?
,啥物時陣咱這个所在來遮濟隻漁船？,Siánn-mih sî-tsūn lán tsit ê sóo-tsāi lâi tsiah tsē tsiah hî-tsûn?
,哎啊，佳哉有默娘，,"Aih-ah, ka-tsài ū Bua̍t-niû,"
,暗時仔佇遮替阮點燈照方向，,"àm-sî-á tī tsia thè gún tiám ting tsiò hong-hiòng,"
,予阮安全倒轉來，,"hōo gún an-tsuân tò-tńg--lâi,"
,這馬遮已經變成上蓋安全的海域囉！,tsit-má tsia í-king piàn-sîng siōng-kài an-tsuân ê hái-i̍k --looh!
,是啊，林老爺，,"Sī --ah, Lîm lāu-iâ,"
,你生一个好的查某囝，,"lí senn tsi̍t ê hó ê tsa-bóo-kiánn,"
,造福鄉里啊！,tsō-hok hiong-lí --ah!
,哈哈，無影無影，,"Ha ha, bô iánn bô iánn,"
,應該的啦，應該的啦！,"ing-kai --ê --lah, ing-kai --ê --lah!"
,阿爹，阿爹，今仔日出發傷緊啦，,"A-tia, a-tia, kin-á-ji̍t tshut-huat siunn kín --lah,"
,恁敢會用得閣慢兩工才走啊。,lín kám ē-īng-eh koh bān nn̄g kang tsiah tsáu --ah.
,袂用得啦，今仔日是佮縣老爺鬥陣去，,"Bē-īng-tit --lah, kin-á-ji̍t sī kah kuān-ló-iâ tàu-tīn khì,"
,袂用得慢啦。,bē-īng-tit bān --lah.
,猶毋過，猶毋過我一直感覺，,"iáu-m̄-koh, iáu-m̄-koh guá it-ti̍t kám-kak,"
,恁這一逝出門，我。,"lín tsit tsi̍t tsuā tshut-mn̂g, guá."
,放心。只要將恁姊姊的嫁妝辦好，,"Hòng-sim. Tsí-iàu tsiong lín tse--tseh ê kè-tsng pān hó,"
,後日的暗仔我就會轉來矣。,āu--ji̍t ê àm-á guá tō ē tńg--lâi --ah.
,出門在外家己愛較細膩的喔。,Tshut-mn̂g tsāi guā ka-kī ài khah sè-jī --ê --ooh.
,喔！,Ooh!
,阿爹，暗暝愛轉來喔。,"A-tia, àm-mî ài tńg--lâi --ooh."
,愛較細膩的喔。,Ài khah sè-jī --ê --ooh.
,好啦，恁緊轉去啦。,"Hó --lah, lín kín tńg--khì --lah."
,愛較早轉來的喔，阿爹。,"Ài khah-tsá tńg--lâi --ê --ooh, a-tia."
,師父，你是感覺有啥物問題唅？,"Su-hū, lí sī kám-kak ū siánn-mih būn-tê --hannh?"
,我看規半工，,"Guá khuànn kui puànn kang,"
,頭前並無啥物烏雲罩霧，,"thâu-tsîng pīng bô siánn-mih oo-hûn tà bū,"
,這幾工天氣真好啊。,tsit kuí kang thinn-khì tsin hó --ah.
,我胸坎實實，目睭皮一直跳，,"Guá hing-khám tsa̍t-tsa̍t, ba̍k-tsiu-phuê it-ti̍t thiàu,"
,好親像有啥物代誌欲發生。,hó-tshin-tshiūnn ū siánn-mih tāi-tsì beh huat-sing.
,哈哈哈哈，嘿！,"Ha ha ha ha, heh!"
,師父你放心啦，,"Su-hū lí hòng-sim --lah,"
,in一定會佇咧後日下暗進前平安倒轉來啦。,in it-tīng ē tī-leh āu--ji̍t e-àm tsìn-tsîng pîng-an tò-tńg--lâi --lah.
,莫吵啦！,Mài tshá --lah!
,希望是按呢。,Hi-bāng sī án-ne.
,啊！是有看著無？,Ah! Sī ū khuànn--tio̍h --bô?
,看著啥物啊？,Khuànn-tio̍h siánn-mih --ah?
,啊，莫吵啦，猶未啦。,"Ah, mài tshá --lah, ah-buē --lah."
,哎唷，你看著啥矣，你緊共我講啊！,"Aih-ioh, lí khuànn-tio̍h sánn --ah, lí kín kā guá kóng --ah!"
,哎唷，小等一下，莫急啦！,"Aih-ioh, sió-tán --tsi̍t-ē, mài kip --lah!"
,哪會猶未轉來？,Ná ē iáu-buē tńg--lâi?
,有矣有矣。,Ū --ah ū --ah.
,是毋是誠實出代誌矣？,Sī m̄ sī tsiânn-si̍t tshut tāi-tsì --ah?
,你有看清楚無啦？,Lí ū khuànn tshing-tshó --bô --lah?
,閣差一點點仔啦。,Koh tsha tsi̍t-tiám-tiám-á --lah.
,閣差一點點仔？這兩个喔。,Koh tsha tsi̍t-tiám-tiám-á? Tsit nn̄g ê --ooh.
,哎唷！哎喲喂啊！,Aih-ioh! Ai-iō-uê --ah!
,恁到底是咧看佗位啦？,Lín tàu-té sī teh khuànn tó-uī --lah?
,我是叫恁看阮阿爹的船轉來未？,Guá sī kiò lín khuànn gún a-tia ê tsûn tńg--lâi --bē?
,我、我已經看一百空八遍矣啦。,"Guá, guá í-king khuànn tsi̍t-pah-khòng-peh piàn --ah --lah."
,就是啊，我嘛聽一百空八遍矣。,"Tiō sī --ah, guá mā thiann tsi̍t-pah-khòng-peh piàn --ah."
,有看著無？,Ū khuànn--tio̍h --bô?
,師父啊，免煩惱啦，,"Su-hū --ah, bián huân-ló --lah,"
,老爺in一定會平安倒轉來的。,lāu-iâ in it-tīng ē pîng-an tò-tńg--lâi --ê.
,這馬是，一百空九遍矣啦。,"Tsit-má sī, tsi̍t-pah-khòng-káu piàn --ah --lah."
,今仔日天哪會暗甲遮緊？,Kin-á-ji̍t thinn ná ē àm kah tsiah kín?
,發生啥物代誌矣？,Huat-sing siánn-mih tāi-tsì --ah?
,趁天暗進前閣會當,Thàn thinn àm tsìn-tsîng koh ē-tàng
,看清楚方向，,"khuànn tshing-tshó hong-hiòng,"
,緊收網搝帆囉。,kín siu bāng giú phâng --looh.
,今仔日海流無蓋正常。,Kin-á-ji̍t hái-liû bô kài tsìng-siông.
,哪會按呢？海湧竟然倒流。,Ná ē án-ne? Hái-íng kìng-jiân tò-liû.
,已經九百九十遍矣。,Í-king káu-pah káu-tsa̍p piàn --ah.
,船控制予好喔。,Tsûn khòng-tsè hōo hó --ooh.
,害矣，控制袂牢矣啦。,"Hāi --ah, khòng-tsè bē tiâu --ah --lah."
,馬叔！馬叔！馬叔！,Má-tsik! Má-tsik! Má-tsik!
,細膩！弘毅，幫忙控制！,"Sè-jī! Hông-ik, pang-bâng khòng-tsè!"
,好，我來。,"Hó, guá lâi."
,弘毅，恁馬叔仔咧？,"Hông-ik, lín Bé-tsik--á --leh?"
,揣無，海湧傷大矣。,"Tshuē bô, hái-íng siunn tuā --ah."
,啊，救人喔！,"Ah, kiù-lâng --ooh!"
,袂用得、袂用得。,"Buē-īng-eh, buē-īng-eh."
,默娘，你是咧做啥，,"Bua̍t-niû, lí sī teh tsò siánn,"
,默娘，你是按怎啦，默娘？,"Bua̍t-niû, lí sī án-nuá --lah, Bua̍t-niû?"
,默娘，你哪會按呢啦，,"Bua̍t-niû, lí ná ē án-ne --lah,"
,緊呢放手啦，默娘！,"kín --neh pàng-tshiú --lah, Bua̍t-niû!"
,你到底是按怎啦。,Lí tàu-té sī án-tsuánn --lah.
,袂用得、袂用得、袂用得，阿娘！,"Buē-īng-eh, buē-īng-eh, buē-īng-eh, A-niâ!"
,默娘。,Bua̍t-niû.
,袂用得！袂用得！,Buē-īng-eh! Buē-īng-eh!
,默娘，你是按怎矣，,"Bua̍t-niû, lí sī án-nuá --ah,"
,無要緊乎？乖，緊共阿娘講，,"bô iàu-kín --honnh? Kuai, kín kā a-niâ kóng,"
,到底發生啥物代誌矣？唅？,tàu-té huat-sing siánn-mih tāi-tsì --ah? Hannh?
,阿娘，外口這馬是毋是起風矣？,"A-niâ, guā-kháu tsit-má sī m̄ sī khí-hong --ah?"
,是啊，阮攏足煩惱恁阿爹猶閣有恁阿兄。,"Sī --ah, gún lóng tsiok huân-ló lín a-tia Ah-koh ū lín a-hiann."
,默娘，到底是按怎矣？,"Bua̍t-niû, tàu-té sī án-nuá --ah?"
,阿兄伊、伊、伊摔落去海底矣。,"A-hiann i, i, i siak lo̍h-khì hái-té --ah."
,阿娘！阿娘！,A-niâ! A-niâ!
,默娘，到底是發生啥物代誌？,"Bua̍t-niû, tàu-té sī huat-sing siánn-mih tāi-tsì?"
,阿兄摔落去海底矣。,A-hiann siak--lo̍h-khì hái-té --ah.
,我欲去看覓啊。,Guá beh khì khuànn-māi --ah.
,恁兩个緊去看覓，,"Lín nn̄g ê kín khì khuànn-māi,"
,阮阿爹佮村民佇啥物位置，,"gún a-tia kah tshuan-bîn tī siánn-mih uī-tì,"
,離遮有偌遠。,lī tsia ū guā hn̄g.
,頭前三百外里有一片烏雲，,"Thâu-tsîng sann-pah guā lí ū tsi̍t phiàn oo-hûn,"
,看袂清楚in佇啥物位置。,khuànn bē tshing-tshó in tī siánn-mih uī-tì.
,In聽起來佇彼个方向，,"In thiann khí-lâi tī hit ê hong-hiòng,"
,猶毋過真遠。,iáu-m̄-koh tsin hn̄g.
,這片烏雲無正常，,"Tsit phiàn oo-hûn bô tsìng-siông,"
,燈火火源迵袂過。,ting-hué hué-guân thàng bē kuè.
,按呢欲按怎？啊，有矣。,"Án-ne beh án-nuá? Ah, ū --ah."
,恁將船隻的方向認予清楚。,Lín tsiong tsûn-tsiah ê hong-hiòng līn hōo tshing-tshó.
,無問題啦。,Bô būn-tê --lah.
,天都暗矣是欲叫我按怎看？,Thinn to àm --ah sī beh kiò guá án-nuá khuànn?
,啊毋就只有靠我囉。,Ah m̄ tō tsí-ū khò guá --looh.
,海上的漁民需要火光。,Hái-siōng ê hî-bîn su-iàu hué-kng.
,好矣，好矣。希望in看會著。,"Hó --ah, hó --ah. Hi-bāng in khuànn ē tio̍h."
,喂？我無聽著in講看著火的光啊。,Ueh? Guá bô thiann-tio̍h in kóng khuànn-tio̍h hué ê kng --ah.
,你是毋是聽無詳細？,Lí sī m̄ sī thiann bô siông-sè?
,我有聽詳細，,"Guá ū thiann siông-sè,"
,應該是佇咧庚時的方向，,"ing-kai sī tī-leh kinn-sî ê hong-hiòng,"
,傳來一屑屑仔喝救人的聲。,thuân-lâi tsi̍t-sut-sut-á huah kiù-lâng ê siann.
,無可能啊，in是按怎會看袂著？,"Bô khó-lîng --ah, in sī án-tsuánn ē khuànn bē tio̍h?"
,庚時的方向，啥物都無啊。,"Kinn-sî ê hong-hiòng, siánn-mih to bô --ah."
,喂？有一大片的烏雲一直結做堆啊。,Ueh? Ū tsi̍t tuā phiàn ê oo-hûn it-ti̍t kiat tsuè tui --ah.
,小等咧，無雲的下跤有動靜。,"Sió-tán --leh, bô hûn ê ē-kha ū tōng-tsīng."
,啊，捲螺仔風！,"Ah, kńg-lê-á-hong!"
,海面上有三道妖氣。,Hái-bīn-siōng ū sann tō iau-khì.
,原來是海怪佈下結界，,"Guân-lâi sī hái-kuài pòo hā kiat-kài,"
,莫怪漁船仔看袂著火光。,bo̍k-kuài hî-tsûn-á khuànn bē tio̍h hué-kng.
,恁兩个一定愛將妖氣拍散，,"Lín nn̄g ê it-tīng ài tsiong iau-khì phah-suànn,"
,予漁民會當看著轉來的方向。唉！,hōo hî-bîn ē-tàng khuànn-tio̍h tńg--lâi ê hong-hiòng. Haih!
,行！,Kiânn!
,足久無出跤手矣，,"Tsiok kú bô tshut kha-tshiú --ah,"
,彼海怪足厲害的喔。,he hái-kuài tsiok lī-hāi --ê --ooh.
,這馬按怎？,Tsit-má án-tsuánn?
,阮阿爹佮遐的村民敢有安全？,Guán a-tia kah hia-ê tshuan-bîn kám ū an-tsuân?
,猶未看清楚，就去予拍轉來矣。,"Iáu-buē khuànn tshing-tshó, tō khì hōo phah--tńg-lâi --ah."
,這个海怪乃深海妖氣幻化而成，,"Tsit ê hái-kuài nái tshim-hái iau-khì huàn-huà lî sîng,"
,一般的法術是無法度通破解的。,it-puann ê huat-su̍t sī bô-huat-tōo thang phò-kái --ê.
,唅？若按呢阮阿爹毋就。,Hannh? Nā án-ne guán a-tia m̄ tiō.
,師父，猶閣有阮呢。,"Su-hū, ah-koh ū guán --neh."
,不過呢，想欲破解，,"Put-kò --neh, siūnn-beh phò-kái,"
,嘛毋是無方法。,mā m̄ sī bô hong-huat.
,這呢。,Tse --neh.
,哎啊，攏啥物時陣矣，,"Aih-ah, lóng siánn-mih sî-tsūn --ah,"
,閣講甲慢吞吞啊。喔！,koh kóng kah bān-thun-thun --ah. Ooh!
,緊咧，緊講啦，是欲按怎破解啦，,"Kín --leh, kín kóng --lah, sī beh án-nuá phò-kái --lah,"
,緊呢啦！緊講啦，緊講啦！,"kín --neh --lah! Kín kóng --lah, kín kóng --lah!"
,我講我講，,"Guá kóng guá kóng,"
,好啦好啦，,"hó --lah hó --lah,"
,講講講。,kóng kóng kóng.
,默娘你一定愛佮玉珮結合，,"Bua̍t-niû lí it-tīng ài kah gio̍k-puè kiat-ha̍p,"
,變做三原之火，,"piàn-tsò sam guân tsi hué,"
,才會當激發自身的潛能出海迎敵。,tsiah ē-tàng kik-huat tsū-sin ê tsiâm-lîng tshut-hái gîng ti̍k.
,哇，喔，師父真正足厲害的呢！,"Uah, ooh, su-hū tsin-tsiànn tsiok lī-hāi--ê --neh!"
,救人喔！,Kiù-lâng --ooh!
,林大人佇咧遐！,Lîm tāi-lîn tī-leh hia!
,我共船扞予牢，,"Guá kā tsûn huānn hōo tiâu,"
,緊擲索仔救人啦！,kín tàn soh-á kiù-lâng --lah!
,我來提索仔！,Guá lâi the̍h soh-á!
,林大人，共索仔掠予絚啊！,"Lîm tāi-lîn, kā soh-á lia̍h hōo ân --ah!"
,害矣，林大人閣沉落去矣啦！,"Hāi --ah, Lîm tāi-lîn koh tîm--lo̍h-khì --ah --lah!"
,阮佇遮，共索仔擲過來！,"Gún tī tsia, kā soh-á tàn--kuè-lâi!"
,緊來救阮。,Kín lâi kiù --gún.
,啊！哇！,Ah! Uah!
,林大人，你有要緊無？林大人！啊？,"Lîm tāi-lîn, lí ū iàu-kín --bô? Lîm tāi-lîn! Ah?"
,啊？,Ah?
,菩薩保庇，菩薩保庇喔。,"Phôo-sat pó-pì, Phôo-sat pó-pì --ooh."
,啊。,Ah.
,默娘，我來。,"Bua̍t-niû, guá lâi."
,哈哈哈！是我拍敗的，哇哈哈！,"Ha ha ha! Sī guá phah-pāi --ê, uah ha ha!"
,是我拍敗的！,Sī guá phah-pāi --ê!
,是我！是我！是我！,Sī guá! Sī guá! Sī guá!
,啊？,Ah?
,無愛佮你講矣啦，硬欲諍。,"Bô ài kah lí kóng --ah --lah, ngē beh tsìnn."
,耶耶耶，伊認輸矣啦。哇哈哈哈。,"Iâ iâ iâ, i līn-su --ah --lah. Uah ha ha ha."
,細膩！,Sè-jī!
,啊啊啊！,Ah ah ah!
,啊─，啊！,"ah─, ah!"
,害矣啦！,Hāi --ah --lah!
,哎唷！,Aih-ioh!
,此妖是水之至剛之性，,"Tshú iau sī tsuí tsi tsì kong tsi sìng,"
,若無用履霜陰凝，,"nā bô iōng lú song im gîng,"
,是無法度將伊收服的。,sī bô-huat-tōo tsiong i siu-ho̍k--ê.
,如今為師以身試法。,Lû-kim uî-su í sin tshì huat.
,師父！,Su-hū!
,當我使用此法將伊控制牢咧，,"Tong guá sú-iōng tshú huat tsiong i khòng-tsè tiâu --leh,"
,你才配合用純陽之原，,"lí tsiah phuè-ha̍p iōng sûn-iông tsi guân,"
,將伊淨化。Huih！,tsiong i tsīng-huà. Huih!
,師父！,Su-hū!
,默娘，你自細漢驚火，,"Bua̍t-niû, lí tsū sè-hàn kiann hué,"
,是無了解水火相生相剋的道理，,"sī bô liáu-kái tsuí hué siong-sing siong-khik ê tō-lí,"
,有火無水不知寒，,"ū hué bô tsuí put ti hân,"
,有水無火不知暑，,"ū tsuí bô hué put ti sú,"
,日不落就無暗暝，,"li̍t put lo̍h tō bô àm-mî,"
,月不落就無天明。,ge̍h put lo̍h tō bô thian-bîng.
,師父，我明白矣。,"Su-hū, guá bîng-pi̍k --ah."
,哎唷，,"Aih-ioh,"
,哪會袂輸敢若做一个佮人相拍的惡夢，,"ná ē bē-su kánn-ná tsò tsi̍t ê kah lâng sio-phah ê ok-bāng,"
,規身軀腰痠背疼啊！,kui-sin-khu io sng puē thiànn --ah!
,就是啊，佳哉咱閣活咧。,"Tiō sī --ah, ka-tsài lán koh ua̍h --leh."
,是啊，是啊，,"Sī --ah, sī --ah,"
,這到底是發生啥物代誌矣？,tse tàu-té sī huat-sing siánn-mih tāi-tsì --ah?
,三大龍王聽旨，,"Sam tāi lîng-ông thiann tsí,"
,奉觀世音菩薩法旨，,"hōng Kuan-sè-im Phôo-sat huat-tsí,"
,爾等盡速歸位，消滅妖孽，,"ní tíng tsīn-sok kui uī, siau-bia̍t iau-gia̍t,"
,維護大海平安。,uî-hōo tāi-hái pîng-an.
,我等謹遵法旨。,Ngóo-tíng kín tsun huat-tsí.
,救我啊！搝我的手啊！,Kiù guá --ah! Giú guá ê tshiú --ah!
,救我啊！救人喔！,Kiù guá --ah! Kiù-lâng --ooh!
,啊，千里眼！順風耳！,"Ah, Tshian-lí-gán! Sūn-hong-ní!"
,船猶未轉來啊！,Tsûn ah-bē tńg--lâi --ah!
,是毋是出代誌矣？就是啊！,Sī m̄ sī tshut tāi-tsì --ah? Tō sī --ah!
,師父啊，阮來矣啦！,"Su-hū --ah, gún lâi --ah --lah!"
,啊，哎喲喂啊，哎唷！,"Ah, ai-iō-uê --ah,  aih-ioh!"
,恁兩个閣一擺，去救跋落海的漁民，,"Lín nn̄g ê koh tsi̍t pái, khì kiù pua̍h-lo̍h hái ê hî-bîn,"
,而且，緊去揣弘毅。,"lî-tshiánn, kín khì tshuē Hông-ik."
,唅！叫阮兩个閣過去喔？,Hannh! Kiò gún nn̄g ê koh kuè-khì --ooh?
,默娘，默娘，敢有揣著阿爹佮弘毅？,"Bua̍t-niû, Bua̍t-niû, kám ū tshuē-tio̍h a-tia kah Hông-ik?"
,阿爹佮村民猶佇咧海上漂流，,"A-tia kah tshuan-bîn iáu tī-leh hái-siōng phiau-liû,"
,弘毅失蹤，猶未揣著。,"Hông-ik sit-tsong, ah-buē tshuē--tio̍h."
,默娘，你毋通閣傷心矣，,"Bua̍t-niû, lí m̄-thang koh siong-sim --ah,"
,救人的代誌，,"kiù-lâng ê tāi-tsì,"
,就交予千里眼佮順風耳來做。,tiō kau hōo Tshian-lí-gán kah Sūn-hong-ní lâi tsò.
,唅！莫啦，啊娘喂！,"Hannh! Mài --lah, ah-niâ-uê!"
,師父，莫哭矣啦。,"Su-hū, mài khàu --ah --lah,"
,阮兩个嘛足想欲去，,"Gún nn̄g ê mā tsiok siūnn-beh khì,"
,攏是阮無斟酌揣。,lóng sī gún bô tsim-tsiok tshuē.
,弘毅一定無代誌，你放心啦！,"Hông-ik it-tīng bô-tāi-tsì, lí hòng-sim --lah."
,有我佇遮，兩位阿姊恁先轉去。,"Ū guá tī tsia, nn̄g uī a-tsí lín sing tńg--khì."
,喔好！,Ooh hó!
,照顧阿娘要緊。,Tsiàu-kòo a-niâ iàu-kín.
,無的確我應該徛佇咧,Bô-tik-khak guá ing-kai khiā tī-leh
,閣較懸的所在照光，,"koh-khah kuân ê sóo-tsāi tsiò kng,"
,予村民佮宏毅會當看著,hōo tshuan-bîn kah Hông-ik ē-tàng khuànn-tio̍h
,轉來的方向，,"tńg--lâi ê hong-hiòng,"
,平安倒轉來。,pîng-an tò-tńg--lâi.
,看彼爿，默娘咧為咱指方向，,"Khuànn hit pîng, Bua̍t-niû leh uī lán tsí hong-hiòng,"
,緊踅向啊！庄仔頭的方向佇遐啦！,kín se̍h hiòng --ah! Tsng-á-thâu ê hong-hiòng tī hia --lah!
,是默娘佇咧為咱點燈仔火。,Sī Bua̍t-niû tī-leh uī lán tiám ting-á-hué.
,無啊，阮這爿揣規晡，,"Bô --ah, gún tsit pîng tshuē kui poo,"
,啥物攏無啊！,siánn-mih lóng bô --ah!
,喂，害矣，山頂的燈火按呢爍咧爍咧，,"Ueh, hāi --ah, suann-tíng ê ting-hué án-ne sih --leh sih --leh,"
,師父仔一定有危險，,"su-hū--á it-tīng ū huî-hiám,"
,咱緊趕緊來共看覓。,lán kín kuánn-kín lâi kā khuànn-māi.
,唅？,Hannh?
,師父啊！,Su-hū --ah!
,師父啊，你是按怎啦？,"Su-hū --ah, lí sī án-nuá --lah?"
,師父啊，你緊醒起來啦！,"Su-hū --ah, lí kín tshínn --khí-lâi --lah!"
,老爺佮村民攏已經平安倒轉來，,"Lāu-iâ kah tshun-bîn lóng í-king pîng-an tò-tńg--lâi,"
,你緊起來啦！,lí kín khí--lâi --lah!
,菩薩娘娘啊，,"Phôo-sat-niû-niû --ah,"
,求你保庇阮師父平安無代誌啦！,kiû lí pó-pì gún su-hū pîng-an bô-tāi-tsì --lah!
,師父你著緊起來啦！,Su-hū lí tio̍h kín khí--lâi --lah!
,師父啊，,"Su-hū --ah,"
,你緊起來、緊起來啦！,"lí kín khí--lâi, kín khí--lâi --lah!"
,無你阮是欲按怎救遐的村民啊。,Bô lí guán sī beh án-nuá kiù hia-ê tshun-bîn --ah.
,師父啊。,Su-hū --ah.
,只是、只是阮猶，,"Tsí-sī, tsí-sī gún iáu,"
,猶未揣著弘毅，失禮啦，師父啊！,"iáu-bē tshuē-tio̍h Hông-ik, sit-lé --lah, su-hū --ah!"
,你緊起來啦，哇哇哇。,"Lí kín khí--lâi --lah, uah uah uah."
,師父啊，你緊起來啦，,"Su-hū --ah, lí kín khí--lâi --lah,"
,猶閣有真濟人佇咧大海中，,"iáu-koh ū tsin tsē lâng tī-leh tuā-hái tiong,"
,需要咱去救啦，啊？師父。,"su-iàu lán khì kiù --lah, ah? Su-hū."
,千里眼、順風耳，,"Tshian-lí-gán, Sūn-hong-ní,"
,我的塵緣已了，,"guá ê tîn-iân í liáu,"
,我欲去我應該去的所在，,"guá beh khì guá ing-kai khì ê sóo-tsāi,"
,多謝恁一直幫助我、陪伴我，,"to-siā lín it-ti̍t pang-tsōo guá, puê-phuānn guá,"
,我真歡喜，恁愛繼續留落來，,"guá tsin huann-hí, lín ài kè-sio̍k lâu --lo̍h-lâi,"
,守護大海、照顧村民。,"siú-hōo tuā-hái, tsiàu-kòo tshun-bîn."
,師父，求你𤆬阮做伙去，,"Su-hū, kiû lí tshuā guán tsò-hué khì,"
,阮袂閣惹你受氣矣。,guán bē koh liá lí siūnn-khì --ah.
,彼是無可能的，我去的所在，,"He sī bô khó-lîng--ê, guá khì ê sóo-tsāi,"
,恁無法度去。乖，毋通哭矣。,"lín bô-huat-tōo khì. Kuai, m̄-thang khàu --ah."
,閣有真濟重要的代誌欲拜託恁。,Koh ū tsin tsē tiōng-iàu ê tāi-tsì beh pài-thok --lín.
,你嘛仝款，乖，毋通哭。,"Lí mā kāng-khuán, kuai, m̄-thang khàu."
,將來有緣，咱猶會閣再相會。,"Tsiong-lâi ū-iân, lán iáu ē koh-tsài siong-huē."
,是，師父。,"Sī, su-hū."
,師父啊，哇哇哇啊。,"Su-hū --ah, uah uah uah ah."
,莫哭矣啦，,"Mài khàu --ah --lah,"
,師父仔倒轉去觀世音菩薩身邊，,"su-hū--á tò-tńg-khì Kuan-sè-im Phôo-sat sin-pinn,"
,是好代誌，你哭啥貨啦！,"sī hó tāi-tsì, lí khàu siánn-huè --lah!"
,哇，師父伊袂記得共咱的約束拍開，,"Uah, su-hū i bē-kì-tit kā lán ê iok-sok phah--khui,"
,以後叫咱是欲按怎去做妖怪？,í-āu kiò lán sī beh án-nuá khì tsò iau-kuài?
,有夠落氣的啦。,Ū-kàu làu-khuì--ê --lah.
,按呢講，敢若嘛著呢。,"Án-ne kóng, kán-ná mā tio̍h --neh."
,恬恬啦，有新的狀況出現囉。,"Tiām-tiām --lah, ū sin ê tsōng-hóng tshut-hiān --looh."
,唅？有啥物新的狀況出現？,Hannh? Ū siánn-mih sin ê tsōng-hóng tshut-hiān?
,啊這馬是啥物情形啦？,Ah tsit-má sī siánn-mih tsîng-hîng --lah?
,遮爾濟是欲按怎拍？,Tsiah-nī tsē sī beh án-ná phah?
,按呢毋才知影咱的厲害！,Án-ne m̄-tsiah tsai-iánn lán ê lī-hāi!
,啊若無，以後就無人會記得咱兩个矣啦！,"Ah nā-bô, í-āu tō bô lâng ē-kì-tit lán nn̄g ê --ah --lah!"
,有影有道理，佮伊拚矣！,"Ū-iánn ū tō-lí, kah i piànn --ah!"
,喂，哪會按呢？保護師父！,"Ueh, ná ē án-ne? Pó-hōo su-hū!"
,啊！,Ah!
,緊呢走啊！緊走！,Kín --neh tsáu --ah! Kín tsáu!
,海漲來矣，緊走啊！啊！,"Hái-tiòng lâi --ah, kín tsáu --ah! Ah!"
