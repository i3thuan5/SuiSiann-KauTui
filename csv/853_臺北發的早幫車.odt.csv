Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
,老高的 啊，,"Láu-ko--ê  --ah,"
,哪會遐無閒？,ná ē hiah bô-îng?
,啊都這馬畫了當咧趣味啦，,"Ah to tsit-má uē liáu tng-leh tshù-bī --lah,"
,自我這張欲緊共趕起來。,tsū guá tsit tiunn beh kín kā kuánn --khí-lâi.
,老高的 啊，,"Láu-ko--ê  --ah,"
,這張遮媠，,"tsit tiunn tsiah suí,"
,彼張敢若鬼的。,hit tiunn kán-ná kuí --ê.
,唉，,"Haih,"
,講起來是真長啦，,"kóng --khí-lâi sī tsin tn̂g --lah,"
,就是這兩張像有一段真悲慘的往事。,tiō sī tsit nn̄g tiunn siōng ū tsi̍t-tuānn tsin pi-tshám ê óng-sū.
,三 年前啊，,"Sann  nî tsîng --ah,"
,我有一日去孤身去畫圖，,"guá ū tsi̍t li̍t khì koo-sin khì uē-tôo,"
,拄著一个田庄的姑娘。,tú-tio̍h tsi̍t ê tshân-tsng ê koo-niû.
,喂喂 玲玲 啊！,Eh eh  Lîng-lîng  --ah!
,玲玲 啊！,Lîng-lîng  --ah!
,行喔！,Kiânn --ooh!
,喔！,Ooh!
,來去喔！,Lâi-khì --ooh!
,我欲來去做工課。,Guá beh lâi-khì tsò khang-khè.
,好。,Hó.
,小姐，,"Sió-tsiá,"
,你遐爾媠，,"lí hiah-nī suí,"
,毋知會用予我做moo-lé-luh抑袂？,m̄ tsai ē-īng hōo guá tsuè moo-lé-luh iah buē?
,你號做啥物名唅？,Lí hō-tsuè siánn-mih miâ --hannh?
,我叫做 黃秀蘭 。,Guá kiò-tsò  N̂g Siù-lân .
,Eh，,"Eh,"
,先生，,"sian-sinn,"
,啥物叫做 moo 喔moo-lé-luh？,siánn-mih kiò-tsò  moo  ooh moo-lé-luh?
,你真媠啦，,"Lí tsin suí --lah,"
,按呢予我共你畫圖起來，,"án-ni hōo guá kā lí uē-tôo --khí-lâi,"
,叫做moo-lé-luh啦。,kiò-tsuè moo-lé-luh --lah.
,敢好勢？,Kám hó-sè?
,Eh，,"Eh,"
,免客氣嘛，,"bián kheh-khì --mah,"
,你遐坐嘛。,lí hia tsē --mah.
,無要緊啦。,Bô iàu-kín --lah.
,好農村，,"Hó lông-tshuan,"
,好景緻，,"hó kíng-tì,"
,農村姑娘擔水笑嘻嘻，,"lông-tshuan koo-niû tann tsuí tshiò-hi-hi,"
,有情阿哥跤踏水車獻情意，,"ū tsîng a-ko kha ta̍h tsuí-tshia hiàn tsîng-ì,"
,農村姑娘青春正當時。,lông-tshuan koo-niû tshing-tshun tsiànn tng-sî.
,好天氣，,"Hó thinn-khì,"
,風微微，,"hong bî-bî,"
,吹著菜青青，,"tshue-tio̍h tshài tshinn-tshinn,"
,農村姑娘快樂過日子，,"lông-tshuan koo-niû khuài-lo̍k kè li̍t-tsí,"
,若有愛意請你趕緊來表示，,"nā ū ài-ì tshiánn lí kuánn-kín lâi piáu-sī,"
,農村姑娘有情佮有意。,lông-tshuan koo-niû ū tsîng kah ū ì.
,王哥 ，,"Ông --ko ,"
,來啦！,lâi --lah!
,緊咧啦！,Kín --eh --lah!
,唅？,Hannh?
,喂喂啥物代誌啊？,Eh eh siánn-mih tāi-tsì --ah?
,遮坐啦。,Tsia tsē --lah.
,哼，,"Hngh,"
,王哥 啊，,"Ông --ko  --ah,"
,你看 火塗仔 佮 秀蘭 in遐爾相好，,"lí khuànn  Hé-thôo--á  kah  Siù-lân  in hiah-nī siong-hó,"
,你一个若戇人咧，,"lí tsi̍t ê ná gōng-lâng --leh,"
,攏無感情，,"lóng bô kám-tsîng,"
,佮我坐攏坐遮開。,kah guá tsē lóng tsē tsiah khui.
,抑無是欲坐偌倚？,Iah-bô sī beh tsē guā uá?
,也袂曉學in按呢啦。,Iā buē-hiáng o̍h in án-ni --lah.
,哎喲喂！,Ai-iō-uê!
,按呢才著。,Án-ni tsiah tio̍h.
,歹看甲！,Pháinn-khuànn kah!
,我會驚。,Guá ē kiann.
,你驚啥貨啦？,Lí kiann siánn-hè --lah?
,免驚啦。,Bián kiann --lah.
,阿母，,"A-bú,"
,藥仔好矣。,io̍h-á hó --ah.
,下咧予較冷一下。,Hē --leh hōo khah líng --tsi̍t-ē.
,喔。,Ooh.
,阿財 姆仔！,A-tsâi  ḿ--á!
,喔，,"Ooh,"
,uah，,"uah,"
,母囝免做，,"bú-kiánn bián tsuè,"
,閣有彼个閒的時間坐佇遮咧開講啊，,"koh ū hit ê îng ê sî-kan tsē tī tsia leh khai-káng --ah,"
,嘿嘿嘿嘿嘿真好、真好。,"heh heh heh heh heh tsin hó, tsin hó."
,阿昌 兄遐坐。,A-tshiong  hiann hia tsē.
,Mh，,"Mh,"
,阿財 姆仔，,"A-tsâi  ḿ--á,"
,阿財 伯死去的時陣，,"A-tsâi  peh sí--khì ê sî-tsūn,"
,共我借 三萬 箍，,"kā guá tsioh  sann-bān  khoo,"
,我現時真困難，,"guá hiān-sî tsin khùn-lân,"
,你嘛卸做通好還我。,lí mā sià-tsò thang hó hîng --guá.
,從阮老翁死了後，,"Tsiông gún lāu-ang sí liáu-āu,"
,也無人通好鬥趁錢，,"iā bô lâng thang hó tàu thàn-tsînn,"
,阿昌 兄，,"A-tshiong  hiann,"
,閣予我寬限一下好毋？,koh hōo guá khuan-ān --tsi̍t-ē hó --m̄?
,予你欠遐爾久矣，,"Hōo lí khiàm hiah-nī kú --ah,"
,猶閣直直限！,iah-koh ti̍t-ti̍t ān!
,我知影你對阮真好，,"Guá tsai-iánn lí tuì gún tsin hó,"
,只是不得已的，,"tsí-sī put-tik-í --ê,"
,乎，,"honnh,"
,拜託咧。,pài-thok --leh.
,免閣辯，,"Bián koh piān,"
,限甲年底，,"hān kah nî-té,"
,你錢就還我啦！,lí tsînn tō hâinn --guá --lah!
,哼！,Hngh!
,阿母，,"A-bú,"
,這項代誌你哪會毋捌對我提起？,tsit hāng tāi-tsì lí ná ē m̄ bat tuì guá thê-khí?
,阿母是毋甘加添你的煩惱，,"A-bú sī m̄-kam ka-thiam lí ê huân-ló,"
,驚你無心情通做工課。,kiann lí bô sim-tsiânn thang tsuè khang-khuè.
,阿母，,"A-bú,"
,我一定欲想辦法還伊，,"guá it-tīng beh siūnn pān-huat hâinn --i,"
,毋通予阿母你煩惱。,m̄ thang hōo a-bú lí huân-ló.
,心肝。,Sim-kuann.
,有代誌。,Ū tāi-tsì.
,啥物代誌咧？,Siánn-mih tāi-tsì --leh?
,阮老爸死的時陣，,"Gún lāu-pē sí ê sî-tsūn,"
,欠 阿昌 兄一寡錢，,"khiàm  A-tshiong  hiann tsi̍t-kuá tsînn,"
,阮老母攏毋捌對我講，,"gún lāu-bú lóng m̄ bat tuì guá kóng,"
,伊今仔日欲來共阮討錢。,i kin-á-li̍t beh lâi kā gún thó-tsînn.
,這簡單嘛，,"Tse kán-tan --mah,"
,等菜若收成，,"tán tshài nā siu-sîng,"
,才來賣還伊。,tsiah lâi buē hâinn --i.
,Eh，,"Eh,"
,菜哪會當賣遐爾濟錢？,tshài ná ē-tàng buē hiah-nī tsuē tsînn?
,這到底是欠人偌濟錢啊？,Tse tàu-tué sī khiàm lâng luā-tsuē tsînn --ah?
,三萬箍。,Sann-bān khoo.
,唅？,Hannh?
,遐濟錢？,Hiah tsuē tsînn?
,一時哪有法度通還啦？,It-sî ná ū-huat-tōo thang hâinn --lah?
,啊！,Ah!
,雪娥 ！,Suat-ngôo !
,雪娥 ！,Suat-ngôo !
,你啥物時陣轉來？,Lí siánn-mih sî-tsūn tńg--lâi?
,我轉來 兩 、 三 工矣，,"Guá tńg--lâi  nn̄g ,  sann  kang --ah,"
,這陣欲閣來去 臺北 。,tsit-tsūn beh koh lâi-khì  Tâi-pak .
,喔，,"Ooh,"
,臺北 遐爾好趁食，,"Tâi-pak  hiah-nī hó thàn-tsia̍h,"
,無偌久你就變甲遮爾媠矣，,"bô-luā-kú lí tō piàn kah tsiah-nī suí --ah,"
,你是咧食啥物頭路？,lí sī leh tsia̍h siánn-mih thâu-lōo?
,Eh，,"Eh,"
,我咧做店員。,guá leh tsuè tiàm-uân.
,喔，,"Ooh,"
,做店員？,tsuè tiàm-uân?
,喔，,"Ooh,"
,穿甲遮爾媠，,"tshīng kah tsiah-nī suí,"
,你嘛共我允看覓咧。,lí mā kā guá ín khuànn-māi --leh.
,你猶是蹛咧庄跤較實在。,Lí iah sī tuà leh tsng-kha khah si̍t-tsāi.
,毋過厝裡有人逼欲討錢，,"M̄-koh tshù--lí ū lâng pik beh thó-tsînn,"
,我真希望你踮 臺北 共我揣一項頭路，,"guá tsin hi-bāng lí tàm  Tâi-pak  kā guá tshuē tsi̍t hāng thâu-lōo,"
,也通趁錢還人。,iā thang thàn-tsînn hâinn --lâng.
,都市是真混雜，,"Too-tshī sī tsin hūn-tsa̍p,"
,我看你猶是就閣考慮看覓咧。,guá khuànn lí ah sī tiō koh khó-lū khuànn-māi --leh.
,Eh，,"Eh,"
,我早就考慮矣，,"guá tsá tiō khó-lū --ah,"
,我拜託你共我幫忙一下啦。,guá pài-thok lí kā guá pang-bâng --tsi̍t-ē --lah.
,好啦，,"Hó --lah,"
,我 la̋i 臺北 共你問看有無，,"guá la̋i  Tâi-pak  kā lí mn̄g khuànn ū --bô,"
,若有我才寫批予你。,nā ū guá tsiah siá phue hōo --lí.
,Eh 好、好。,"Eh hó, hó."
,喔，,"Ooh,"
,我車幫到矣，,"guá tshia-pang kàu --ah,"
,無，,"bô,"
,我欲來去。,guá beh lâi-khì.
,無，,"Bô,"
,才拜託你乎。,tsiah pài-thok --lí --honnh.
,好。,Hó.
,去 臺北 ？,Khì  Tâi-pak ?
,Mh！,Mh!
,阿母真袂放心。,A-bú tsin bē hòng-sim.
,阿母，,"A-bú,"
,我也毋是 三 歲囡仔，,"guá iā m̄ sī  sann  huè gín-á,"
,哪會就袂放心？,ná ē tiō bē hòng-sim?
,臺北 是五花十色，,"Tâi-pak  sī gōo-hue-tsa̍p-sik,"
,你就閣想看覓咧。,lí tō koh siūnn khuànn-māi --eh.
,我想欲來 臺北 ，,"Guá siūnn-beh lâi  Tâi-pak ,"
,為著這項代誌，,"uī-tio̍h tsit hāng tāi-tsì,"
,時常咧煩惱。,sî-siông leh huân-ló.
,秀蘭 ，,"Siù-lân ,"
,你有這款的孝心，,"lí ū tsit khuán ê hàu-sim,"
,阿母真歡喜。,a-bú tsin huann-hí.
,無我失禮。,Bô guá sit-lé.
,李 經理，,"Lí  king-lí,"
,無閒煞攏袂記得，,"bô-îng suah lóng buē-kì-eh,"
,我想欲拜託你一項代誌。,guá siūnn-beh pài-thok lí tsi̍t hāng tāi-tsì.
,啥物代誌？,Siánn-mih tāi-tsì?
,你人面遐闊，,"Lí lâng-bīn hiah khuah,"
,嘛共阮女朋友揣看有一項頭路無？,mā kā gún lú pîng-iú tshuē khuànn ū tsi̍t hāng thâu-lōo --bô?
,喔？,Ooh?
,媠抑䆀啊？,Suí ia̍h bái --ah?
,真媠喔，,"Tsin suí --ooh,"
,無論啥物人看，,"bô-lūn siánn-mih lâng khuànn,"
,嘛會佮意。,mā ē kah-ì.
,喔，,"Ooh,"
,伊若是想欲佮你仝途啊，,"i nā sī siūnn-beh kah lí kāng tôo --ah,"
,我會向董事長共伊介紹，,"guá huē hiòng táng-sīr-tiúnn kā i kài-siāu,"
,穩准的。,ún tsún --ê.
,毋過。,M̄-koh.
,唉，,"Haih,"
,這个頭路煞會䆀是毋？,tsit ê thâu-lōo suah ē bái sī --m̄?
,啥物頭路會比這號較好？,Sím-mih thâu-lōo ē pí tsit-lō khah hó?
,你想看覓咧。,Lí siūnn khuànn-māi --eh.
,嘛好，,"Mā hó,"
,無，,"bô,"
,我寫批予伊，,"guá siá phue hōo --i,"
,問看伊欲毋。,mn̄g khuànn i beh --m̄.
,Mh，,"Mh,"
,哈哈哈哈。,ha ha ha ha.
,你敢誠實決定欲去是毋？,Lí kám tsiânn-si̍t kuat-tīng beh khì sī --m̄?
,欸，,"Eh,"
,你是知影我的環境。,lí sī tsai-iánn guá ê khuân-kíng.
,但是 臺北 遐爾複雜，,"Tān-sī  Tâi-pak  hiah-nī ho̍k-tsa̍p,"
,你處處著愛較小心。,lí tshù-tshù to̍h-ài khah sió-sim.
,你哪遐爾袂了解我？,Lí ná hiah-nī bē liáu-kái --guá?
,我絕對袂去做歹代誌，,"Guá tsua̍t-tuì bē khì tsò phái tāi-tsì,"
,你毋免煩惱。,lí m̄-bián huân-ló.
,毋過，,"M̄-koh,"
,我若去 臺北 了後，,"guá nā khì  Tâi-pak  liáu-āu,"
,阮老母才拜託你替我照顧。,gún lāu-bú tsiah pài-thok lí thè guá tsiàu-kòo.
,喔，,"Ooh,"
,火土 ，,"Hué-thóo ,"
,你歕一塊歌予我聽，,"lí pûn tsi̍t tè kua hōo guá thiann,"
,做咱離別的紀念好毋？,tsò lán lī-pia̍t ê kì-liām hó --m̄?
,好。,Hó.
,你就保重喔。,Lí tō pó-tiōng --ooh.
,你也是。,Lí iā sī.
,再會。,Tsài-huē.
,再會。,Tsài-huē.
,啊！,Ah!
,欸、欸、欸。,"Eh, eh, eh."
,李 經理。,Lí  king-lí.
,Mh？,Mh?
,我明仔載厝稅到矣，,"guá bîn-á-tsài tshù-sè kàu --ah,"
,拜託遐的數嘛佮我算算咧。,pài-thok hia--ê siàu mā kah guá sǹg-sǹg--leh.
,會啦！,Ē --lah!
,會啦！,Ē --lah!
,啊有影，,"Ah ū-iánn,"
,你頂幫講彼个朋友欲來食頭路，,"lí tíng-pang kóng hit ê pîng-iú beh lâi tsia̍h-thâu-lōo,"
,敢猶無啥消息？,kám iah bô siánn siau-sit?
,喔，,"Ooh,"
,我就有寫批去，,"guá tiō ū siá phue khì,"
,就攏無回批，,"tō lóng bô huê-phue,"
,大概敢若袂來矣。,tāi-khài kánn-ná buē lâi --ah.
,Mh。,Mh.
,雪娥 ！,Suat-ngôo !
,秀蘭 ！,Siù-lân !
,講人人到，,"Kóng lâng lâng kàu,"
,我掠準你袂來矣講。,guá lia̍h-tsún lí buē lâi --ah --kóng.
,啊我就,Ah guá tō
,才請你共幫忙。,Tsiah tshiánn lí kā pang-bâng.
,Eh 嘿，,"Eh heh,"
,無問題，,"bô būn-tê,"
,這隨咱來見董事長。,tse suî lán lâi kìnn táng-sīr-tiúnn.
,Mh，,"Mh,"
,哼哼哼哼哼，,"hngh hngh hngh hngh hngh,"
,李 經理，,"Lí  king-lí,"
,彼个是毋？,hit ê sī --m̄?
,嘿，,"Heh,"
,是，,"sī,"
,這个著。,tsit ê tio̍h.
,真好的人才，,"Tsin hó ê lîn-tsâi,"
,你若好好蹛我遮工作，,"lí nā hó-hó tuà guá tsia kang-tsok,"
,我才吩咐 李 經理招一寡人客共你捀場。,guá tsiah huan-hù  Lí  king-lí tsio tsi̍t-kuá lâng-kheh kā lí phâng-tiûnn.
,啊，,"Ah,"
,雪娥 ，,"Suat-ngôo ,"
,是啥物款頭路？,sī siánn-mih khuán thâu-lōo?
,Eh。,Eh.
,Mh？,Mh?
,Mh，,"Mh,"
,李 經理。,Lí  king-lí.
,唅。,Hannh.
,你是無共伊講清楚是毋？,Lí sī bô kā i kóng tshing-tshó sī --m̄?
,Eh，,"Eh,"
,猶未啦。,iah-bē --lah.
,彼蹛遮是咧做舞女啦。,He tuà tsia sī leh tsuè bú-lí --lah.
,舞女？,Bú-lú?
,Hannh --nooh！,Hannh --nooh!
,喂，,"Eh,"
,雪娥 ，,"Suat-ngôo ,"
,啥物叫做舞女？,siánn-mih kiò-tsò bú-lú?
,這是最輕可的頭路，,"Tse sī tsuè khin-khó ê thâu-lōo,"
,只干焦予人按呢攬攬抱抱過踮一睏仔，,"tsí kan-na hōo lâng án-ne lám-lám phō-phō kuè tàm tsi̍t-khùn-á,"
,彼一月日趁咧歹算。,he tsi̍t ge̍h-li̍t thàn leh phái sǹg.
,有別的頭路無？,Ū pa̍t ê thâu-lōo --bô?
,這款我袂⿰曉通呢。,Tsit khuán guá buē-hiáng --neh.
,嘿嘿嘿嘿嘿，,"Heh heh heh heh heh,"
,慢慢學就會曉。,bān-bān o̍h tō ē-hiáu.
,明郎 。,Bîng-lông .
,啊？,Ah?
,這 五千 箍提予伊買衫蓄物件。,Tse  gōo-tshing  khoo the̍h hōo i bué sann hak mi̍h-kiānn.
,是、是。,"Sī, sī."
,這是董事長的好意，,"Tse sī táng-sū-tiúnn ê hó-ì,"
,毋免三思兩意，,"m̄-bián sam-su-lióng-ì,"
,共收起來、收起來。,"kā siu --khí-lâi, siu --khí-lâi."
,Eh，,"Eh,"
,毋、毋啊，,"m̄, m̄ --ah,"
,哎。,aih.
,提去講，,"The̍h--khì kóng,"
,哼。,hngh.
,Mh？,Mh?
,共收起來好啦，,"Kā siu --khí-lâi hó --lah,"
,雪娥 嘛是佇遮咧做舞女，,"Suat-ngôo  mā sī tī tsia teh tsuè bú-lír,"
,啊伊按呢每日嘛痛痛快快咧過日，,"ah i án-ne muí li̍t mā thòng-thòng-khuài-khuài leh kè-li̍t,"
,收起來好啦。,siu --khí-lâi hó --lah.
,喂，,"Eh,"
,雪娥 ，,"Suat-ngôo ,"
,敢有影？,kám ū-iánn?
,你敢毋是講咧做店員？,Lí kám m̄ sī kóng leh tsò tiàm-uân?
,無法度，,"Bô-huat-tōo,"
,厝內經濟困難，,"tshù-lāi king-tsè khùn-lân,"
,咧 臺北 想欲趁較濟錢，,"leh  Tâi-pak  siūnn-beh thàn khah tsuē tsînn,"
,只有行這條路。,tsí-ū kiânn tsit tiâu lōo.
,嘿嘿嘿嘿嘿，,"Heh heh heh heh heh,"
,免考慮，,"bián khó-lū,"
,緊收起來，,"kín siu --khí-lâi,"
,無夠才閣講。,bô-kàu tsiah koh kóng.
,秀蘭 ，,"Siù-lân ,"
,本來我是毋敢介紹你這項頭路，,"pún--lâi guá sī m̄ kánn kài-siāu lí tsit hāng thâu-lōo,"
,毋過，,"m̄-koh,"
,咧 臺北 欲揣一項職業，,"leh  Tâi-pak  beh tshē tsi̍t hāng tsit-gia̍p,"
,實在無遐爾容易。,si̍t-tsāi bô hiah-nī iông-ī.
,Eh，,"Eh,"
,我知影，,"guá tsai-iánn,"
,毋過，,"m̄-koh,"
,這款頭路我恐驚,tsit khuán thâu-lōo guá khióng-kiann
,欸，,"Eh,"
,只要你意志若掠予堅定，,"tsí-iàu lí ì-tsì nā lia̍h hōo kian-tīng,"
,做舞女嘛是一項正當的職業，,"tsuè bú-lú mā sī tsi̍t hāng tsìng-tong ê tsit-gia̍p,"
,而且，,"lî-tshiánn,"
,你敢毋是講厝內人逼欲共你討錢。,lí kám m̄ sī kóng tshù-lāi lâng pik beh kā lí thó-tsînn.
,唉，,"Haih,"
,為著欲報答爸母的恩情，,"uī-tio̍h beh pò-tap pē-bú ê un-tsîng,"
,你猶是暫時踮咧遮趁還人。,lí iah sī tsiām-sî tiàm leh tsia thàn hîng --lâng.
,咧舞廳我會時常照顧你。,Leh bú-thiann guá ē sî-siông tsiàu-kòo --lí.
,雪娥 。,Suat-ngôo .
,去無偌久就寄三千箍轉來，,"Khì bô-guā-kú tō kià sann-tshing khoo tńg--lâi,"
,臺北 實在真好景氣。,Tâi-pak  si̍t-tsāi tsin hó kíng-khì.
,阿土仔 。,A-thóo--á .
,Mh？,Mh?
,批是寫啥物？,phue sī siá siánn-mih?
,緊讀予我聽看覓咧。,Kín tha̍k hōo guá thiann khuànn-māi --eh.
,阿母，,"A-bú,"
,我來 臺北 已經半個月矣，,"guá lâi  Tâi-pak  í-king puànn kò ge̍h --ah,"
,因為真無閒，,"in-uī tsin bô-îng,"
,所以才現在來寫批轉來予你。,sóo-í kah hiān-tsāi lâi siá phue tńg--lâi hōo --lí.
,阿母，,"A-bú,"
,我已經也揣著頭路矣，,"guá í-king iā tshē-tio̍h thâu-lōo --ah,"
,但是為著環境的需要，,"tān-sī uī-tio̍h khuân-kíng ê su-iàu,"
,予 雪娥 𤆬我來一間 東方 美容院電頭毛，,"hōo  Suat-ngôo  tshuā guá lâi tsi̍t king  Tong-hong  bí-iông-īnn tiān-thâu-mn̂g,"
,鉸斷了留 一 、 二十 年的頭鬃尾仔，,"ka-tn̄g liáu lâu  it ,  lī-tsa̍p  nî ê thâu-tsang bé-á,"
,啊，,"ah,"
,實在真可惜，,"si̍t-tsāi tsin khó-sioh,"
,但是經過 兩 點鐘久了後，,"tān-sī king-kè  nn̄g  tiám-tsing kú liáu-āu,"
,頭鬃也已經電好矣，,"thâu-tsang iā í-king tiān hó --ah,"
,雪娥 講我真媠，,"Suat-ngôo  kóng guá tsin suí,"
,我毋相信，,"guá m̄ siong-sìn,"
,我看鏡內的我，,"guá khuànn kiànn-lāi ê guá,"
,果然真好看。,kó-liân tsin hó-khuànn.
,新的唐衫也已經做好矣，,"Sin ê tn̂g-sann iā í-king tsuè hó --ah,"
,我穿起來真合身，,"guá tshīng --khí-lâi tsin ha̍h-sin,"
,而且真好看。,jî-tshiánn tsin hó-khuànn.
,了後，,"Liáu-āu,"
,雪娥 𤆬我去買一雙懸踏的鞋，,"Suat-ngôo  tshuā guá khì bué tsi̍t siang kuân-ta̍h ê uê,"
,我起初穿起來真袂習慣，,"guá khí-tshue tshīng --khí-lâi tsin buē si̍p-kuàn,"
,差一時仔就跋倒，,"tsha tsi̍t-sî-á tō pua̍h-tó,"
,毋過，,"m̄-koh,"
,若穿久一定會慣勢。,nā tshīng kú it-tīng ē kuàn-sì.
,雪娥 每日又閣真親切教我來咧跳舞，,"Suat-ngôo  muí ji̍t iū-koh tsin tshin-tshiat kà guá lâi leh thiàu-bú,"
,起初我學了攏袂曉，,"khí-tshue guá o̍h-liáu lóng buē-hiáu,"
,但是為著生活，,"tān-sī uī-tio̍h sing-ua̍h,"
,我一定著愛學，,"guá it-tīng to̍h-ài o̍h,"
,董事長佮 李 經理真關心我，,"táng-sū-tiúnn kah  Lí  king-lí tsin kuan-sim --guá,"
,每日都來咧共我指導，,"muí ji̍t to lâi teh kā guá tsí-tō,"
,日子的經過佮我的苦心，,"ji̍t-tsí ê king-kè kah guá ê khóo-sim,"
,我已經學真濟塊舞。,guá í-king o̍h tsin tsuē tè bú.
,我現在稅厝佇咧 錦西街  三 巷 二 號，,"Guá hiān-tsāi sè-tshù tī-leh  Gím-se-kue   sann  hāng  jī  hō,"
,有閒才叫 火土 𤆬你來𨑨迌。,ū-îng kah kiò  Hé-thóo  tshuā lí lâi thit-thô.
,阿母，,"A-bú,"
,我現在的職業是咧做舞女。,guá hiān-tsāi ê tsit-gia̍p sī teh tsuè bú-lí.
,做舞女？,Tsuè bú-lí?
,啊！,Ah!
,我一个庄跤查某囡仔，,"Guá tsi̍t ê tsng-kha tsa-bóo gín-á,"
,突然間生活變做按呢，,"tu̍t-liân-kan sing-ua̍h piàn-tsuè án-ni,"
,這款的行為敢對會得起佇故鄉的 火土 ？,tsit khuán ê hîng-uî kám tuì ē tit khí tī kòo-hiong ê  Hué-thóo ?
,啊！,Ah!
,為著生活佮環境，,"Uī-tio̍h sing-ua̍h kah khuân-kíng,"
,啊！,ah!
,王哥 啊，,"Ông --ko  --ah,"
,王哥 啊，,"Ông --ko  --ah,"
,嘿，,"heh,"
,王哥 啊！,Ông --ko  --ah!
,欸？,Eh?
,按怎？,Án-tsuánn?
,你看覓咧，,"Lí khuànn-māi --leh,"
,火土仔 做穡哪會做彼款？,Hé-thóo--á  tsuè-sit ná ē tsuè hit khuán?
,啊，,"Ah,"
,莫怪啦，,"bo̍k-kuài --lah,"
,愛人離開遐爾久矣，,"ài-lîn lī-khui hiah-nī kú --ah,"
,啊免講嘛會變按呢，,"ah bián kóng mā ē pìnn án-ni,"
,你若像 秀蘭 按呢乎，,"lí nā tshiūnn  Siù-lân  án-ni --honnh,"
,我嘛會成伊。,guá mā ē sîng --i.
,哼，,"Hngh,"
,你。,lí.
,哎喲、哎喲！,"Ai-iō, ai-iō!"
,火土仔 ，,"Hé-thóo--á ,"
,火土仔 ！,Hé-thóo--á !
,你是按怎矣？,Lí sī-án-tsuánn --ah?
,無，,"Bô,"
,無怎樣。,bô tsánn-iūnn.
,我知啦，,"Guá tsai --lah,"
,你咧想 秀蘭 乎？,lí teh siūnn  Siù-lân  --honnh?
,伊敢無寫批轉來予你？,I kám bô siá phue tńg--lâi hōo --lí?
,有。,Ū.
,Mh？,Mh?
,王哥 啊，,"Ông --ko  --ah,"
,無寫批轉來予伊啦。,bô siá phue tńg--lâi hōo --i --lah.
,啊有啦！,Ah ū --lah!
,人伊都共你應有，,"Lâng i to kā lí ìn ū,"
,啊臭耳聾。,ah tshàu-hīnn-lâng.
,敢有？,Kám ū?
,喔，,"Ooh,"
,有寫批轉來予你就好矣，,"ū siá phue tńg--lâi hōo --lí tiō hó --ah,"
,你咧煩惱啥物？,lí teh huân-ló siánn-mih?
,喂，,"Ueh,"
,去 臺北 無穩喔，,"khì  Tâi-pak  bô ún --ooh,"
,毋拄好若去⿰予人搶去乎，,"m̄ tú-hó nā khì hőng tshiúnn--khì --honnh,"
,我想你就去 臺北 揣伊一逝仔。,guá siūnn lí tō khì  Tâi-pak  tshē --i --tsi̍t-tsuā-á.
,Mh！,Mh!
,嘿嘿嘿嘿。,Heh heh heh heh.
,來去 臺北 揣伊一逝嘛好。,Lâi-khì  Tâi-pak  tshē i --tsi̍t-tsuā mā hó.
,你欲揣啥物人？,Lí beh tshē siánn-mih lâng?
,Eh，,"Eh,"
,請問遮有蹛一个 黃秀蘭 無？,tshiánn-mn̄g tsia ū tuà tsi̍t ê  N̂g Siù-lân  --bô?
,有啦，,"Ū --lah,"
,伊無佇厝裡。,i bô tī tshù --ê.
,喔，,"Ooh,"
,我是伊故鄉的朋友，,"guá sī i kòo-hiong ê pîng-iú,"
,有要緊的代誌欲來揣伊。,ū iàu-kín ê tāi-tsì beh lâi tshē --ī.
,抑無請你入去內面。,Iah-bô tshiánn lí li̍p-khì lāi-bīn.
,我有共伊講矣，,"Guá ū kā i kóng --ah,"
,請遐坐。,tshiánn hia tsē.
,喔，,"Ooh,"
,多謝你。,to-siā --lí.
,我送你入來去。,Guá sàng lí li̍p--lâi --khì.
,毋免啦，,"M̄-bián --lah,"
,抑無你肯允轉去？,iah-bô lí khíng ún tńg--khì?
,喔，,"Ooh,"
,抑無明仔載才較早來上班咧乎。,ia̍h-bô bîn-á-tsài tsiah khah-tsá lâi siōng-pan --leh --honnh.
,喔，,"Ooh,"
,好、好，,"hó, hó,"
,再會謼。,tsài-huē --hooh.
,啊，,"Ah,"
,火土 ，,"Hué-thóo ,"
,真不住，,"tsin put-tsū,"
,予你等真久乎？,hōo lí tán tsin kú --honnh?
,袂要緊，,"Buē iàu-kín,"
,你敢攏遐晏轉來是毋？,lí kám lóng hiah uànn tńg--lâi sī --m̄?
,Eh，,"Eh,"
,為著欲趁錢，,"uī-tio̍h beh thàn-tsînn,"
,哪有法度？,ná ū huat-tōo?
,秀蘭 ，,"Siù-lân ,"
,我感覺你變真濟。,guá kám-kak lí piàn tsin tsuē.
,啊？,Ah?
,火土 ，,"Hué-thóo ,"
,你著愛了解我的環境。,lí tio̍h-ài liáu-kái guá ê khuân-kíng.
,環境？,Khuân-kíng?
,火土 ，,"Hué-thóo ,"
,遮爾暗矣，,"tsiah-nī àm --ah,"
,你去我的房間睏，,"lí khì guá ê pâng-king khùn,"
,我踮遮睏就好。,guá tàm tsia khùn tiō hó.
,毋免，,"M̄-bián,"
,你緊去睏，,"lí kín khì khùn,"
,我踮遮睏就好。,guá tiàm tsia khùn tiō hó.
,抑無咱明仔載來去𨑨迌，,"Iah-bô lán bîn-á-tsài lâi-khì tshit-thô,"
,有話才閣講，,"ū uē tsiah koh kóng,"
,乎？,honnh?
,Mh。,Mh.
,唉！,Haih!
,欸？,Eh?
,啊！,Ah!
,秀蘭 ，,"Siù-lân ,"
,你醒了後，,"lí tshínn liáu-āu,"
,我已經坐 五 點 二十 分的 臺北 發的早幫車，,"guá í-king tsē  gōo  tiám  jī-tsa̍p  hun ê  Tâi-pak  huat ê tsá-pang-tshia,"
,離開 臺北 矣，,"lī-khui  Tâi-pak  --ah,"
,這擺予我真失望，,"tsit pái hōo guá tsin sit-bōng,"
,我真想袂到你會變遐爾濟，,"guá tsin siūnn buē kàu lí ē piàn hiah-nī tsuē,"
,但是我希望你會得通改變著你的人生，,"tān-sī guá hi-bōng lí ē-tit-thang kái-piàn tio̍h lí ê lîn-sing,"
,趕緊倒轉來故鄉過著樸實田庄的生活。,kuánn-kín tò-tńg-lâi kòo-hiong kè-tio̍h phoh-si̍t tshân-tsng ê sing-ua̍h.
,火土 。,Hé-thóo .
,火土 ，,"Hué-thóo ,"
,你怎樣袂了解我？,lí tsuánn-iūnn buē liáu-kái --guá?
,真無疑心愛的伊，,"Tsin bô-gî sim-ài ê i,"
,無像早當時，,"bô tshiūnn tsá-tng-sî,"
,一時來失意，,"tsi̍t-sî lâi sit-ì,"
,想欲轉鄉里，,"siūnn-beh tńg hiunn-lí,"
,心稀微，,"sim hi-bî,"
,心稀微，,"sim hi-bî,"
,愈想心情愈哀悲，,"lú siūnn sim-tsing lú ai-pi,"
,啊啊，,"ah ah,"
,臺北 發的早幫車，,"Tâi-pak  huat ê tsá-pang-tshia,"
,引人亂心機。,ín lâng luān sim-ki.
,趕緊欲見你一面，,"Kuánn-kín beh kìnn lí tsi̍t bīn,"
,倉皇入月台，,"tshong-hông ji̍p gua̍t-tâi,"
,真情若毋知，,"tsin-tsîng nā m̄ tsai,"
,到底君何在，,"tàu-tué kun hô tsāi,"
,望了解，,"bāng liáu-kái,"
,望了解，,"bāng liáu-kái,"
,心酸強欲流目屎，,"sim-sng kiông-beh lâu ba̍k-sái,"
,啊啊，,"ah ah,"
,臺北 發的早幫車，,"Tâi-pak  huat ê tsá-pang-tshia,"
,引人心悲哀。,ín lâng sim pi-ai.
,猶未上車的旅客請恁趕緊。,Iáu-buē tsiūnn tshia ê lí-kheh tshiánn lín kuánn-kín.
,董事長，,"Táng-sū-tiúnn,"
,予我辭職好毋？,hōo guá sî-tsit hó --m̄?
,Mh？,Mh?
,辭職？,Sî-tsit?
,Eh。,Eh.
,嘿嘿嘿嘿，,"Heh heh heh heh,"
,三八，,"sam-pat,"
,當咧紅欲辭啥物職？,tng-teh âng beh sî siánn-mih tsit?
,我感覺這个生活，,"Guá kám-kak tsit ê sing-ua̍h,"
,對我無適合，,"tuì guá bô sik-ha̍p,"
,我想講欲轉來去故鄉。,guá siūnn-kóng beh tńg lâi-khì kòo-hiong.
,你哪會遐爾戇？,Lí ná ē hiah-nī gōng?
,無彩董事長佇咧疼惜你，,"Bô-tshái táng-sīr-tiúnn tī-lih thiànn-sioh --lí,"
,共你捀甲遮爾紅，,"kā lí phâng kah tsiah-nī âng,"
,才當咧欲趁錢就無愛蹛，,"tsiah tng tih-beh thàn-tsînn tiō bô ài tuà,"
,足戇你，,"tsiok gōng --lí,"
,無你是有啥物困難是毋唅？,bô lí sī ū siánn-mih khùn-lân sī --m̄ --hannh?
,無。,Bô.
,無、無，,"Bô, bô,"
,你轉去欲創啥物貨啦你唅？,lí tńg-khì beh tshòng siánn-mih hè --lah lí --hannh?
,你緊去上班，,"Lí kín khì siōng-pan,"
,若有啥物問題，,"nā ū siánn-mih būn-tuê,"
,聽候⿰下昏暗來去 第一 飯店，,"thìng-hāu i̋ng-àm lâi-khì  Tuē-it  pn̄g-tiàm,"
,才來參詳。,tsiah lâi tsham-siông.
,秀蘭 ，,"Siù-lân ,"
,乾杯。,kan-pue.
,秀蘭 ，,"Siù-lân ,"
,咱嘛就來啉一杯。,lán mā tō lâi lim --tsi̍t-pue.
,哼哼哼。,Hngh hngh hngh.
,免傷心，,"Bián siong-sim,"
,你若來佮我鬥陣，,"lí nā lâi kah guá tàu-tīn,"
,有好無䆀，,"ū hó bô bái,"
,以後我會更加閣較疼惜你，,"í-āu guá ē kìng-ka koh-khah thiànn-sioh --lí,"
,乎！,honnh!
,阿財 姆仔，,"A-tsâi  ḿ--á,"
,恁老的死共我借 三萬 箍，,"lín lāu--ê sí kā guá tsioh  sann-bān  khoo,"
,現時我真歹過啦，,"hiān-sî guá tsin pháinn kuè --lah,"
,你嘛緊還我。,lí mā kín hîng guá.
,自從阮老翁死了後，,"Tsū-tsiông gún lāu-ang sí liáu-āu,"
,也無人通好鬥趁錢，,"iā bô lâng thang hó tàu thàn-tsînn,"
,阿昌 兄，,"A-tshong  hiann,"
,拜託你閣予我寬限一下。,pài-thok lí koh hōo guá khuan-ān --tsi̍t-ē.
,免講啦，,"Bián kóng --lah,"
,限甲年底你著愛一定愛還我。,hān kah nî-té lí to̍h-ài it-tīng ài hâinn --guá.
,拜託咧、拜託咧乎、拜託咧。,"Pài-thok --eh, pài-thok --eh --honnh, pài-thok --eh."
,但是 臺北 遐爾複雜，,"Tān-su  Tâi-pak  hiah-nī ho̍k-tsa̍p,"
,你處處著愛較小心咧。,lí tshù-tshù to̍h-ài khah sió-sim --eh.
,你哪會遐爾袂了解我？,Lí ná ē hiah-nī bē liáu-kái --guá?
,我絕對袂去做歹，,"Guá tsua̍t-tuì bē khì tsò pháinn,"
,你毋免煩惱。,lí m̄-bián huân-ló.
,阿母，,"A-bú,"
,我一定欲來 臺北 趁錢，,"guá it-tīng beh lâi  Tâi-pak  thàn-tsînn,"
,替阿爸還遐的債務，,"thè a-pah hîng hia-ê tsè-bū,"
,毋免予你煩惱。,m̄-bián hōo lí huân-ló.
,秀蘭 。,Siù-lân .
,兩角三角形，,兩角三角形，
,四角五角六角半 。,四角五角六角半 。
,嘿嘿嘿嘿！,Heh heh heh heh!
,哎喲！,Ai-iō!
,哼！,Hngh!
,哎喲！,Ai-iō!
,欸，,"Eh,"
,喂你看，,"eh lí khuànn,"
,Mh？,Mh?
,Mh？,Mh?
,來。,Lâi.
,喂 火土仔 。,Eh  Hé-thóo--á .
,你是按怎？,Lí sī-án-tsuánn?
,你失戀是毋？,Lí sit-luân sī --m̄?
,哪會頭犁犁！,Ná ē thâu lê-lê!
,無、無怎樣。,"Bô, bô tsuánn-iūnn."
,無？,Bô?
,免騙我啦！,Bián phiàn --guá --lah!
,你佇咧想 秀蘭 ，,"Lí tī-leh siūnn  Siù-lân ,"
,我煞毋知影，,"guá suah m̄ tsai-iánn,"
,離開遮久矣乎，,"lî-khui tsiah kú --ah --honnh,"
,我想就去共看一逝較穩當喔！,guá siūnn tō khì kā khuànn --tsi̍t-tsuā khah ún-tàng --ooh!
,喂 火土仔 ，,"Eh  Hé-thóo--á ,"
,你若無定定去揣伊乎，,"lí nā bô tiānn-tiānn khì tshē --i --honnh,"
,毋拄好來去予歪哥去，,"m̄ tú-hó lâi-khì hōo uai-ko --khì,"
,啊就氣了了矣咧，,"ah tō khì-liáu-liáu --ah --leh,"
,哈哈！,ha ha!
,嘿嘿嘿嘿嘿。,Heh heh heh heh heh.
,秀蘭 ，,"Siù-lân ,"
,你嘛毋通閣煩惱甲三頓連飯攏毋食。,lí mā m̄-thang koh huân-ló kah sann-tǹg liân pn̄g lóng m̄ tsia̍h.
,哼！,Hngh!
,甲嘛毋通受氣甲按呢，,"Kah mā m̄-thang siūnn-khì kah án-ne,"
,我敢會對你䆀，,"guá kám ē tuì lí bái,"
,我嘛緊買一間厝予你徛，,"guá mā kín bué tsi̍t king tshù hōo lí khiā,"
,而且以後也毋免閣再予你出勤。,lî-tshiánn í-āu iā m̄-bián koh-tsài hōo lí tshut-khûn.
,莫閣講落去矣，,"Mài koh kóng --lo̍h-khì --ah,"
,我人無爽快，,"guá lâng bô sóng-khuài,"
,予我歇睏好毋？,hōo guá hioh-khùn hó --m̄?
,嘿嘿，,"Heh heh,"
,喔好好好。,ooh hó hó hó.
,哼！,Hngh!
,董事長。,Táng-sū-tiúnn.
,明郎 ，,"Bîng-lông ,"
,灶跤彼跤大跤鐵桶是欲貯水的喔！,tsàu-kha hit kha tuā kha thih-tháng sī beh tué tsuí --ê --ooh!
,摒有清氣無？,Piànn ū tshing-khì --bô?
,有，,"Ū,"
,我已經用硝酸洗清氣清氣矣。,guá í-king iōng siau-sng sé tshing-khì tshing-khì --ah.
,唉，,"Haih,"
,伊是哪會遮久無寫批轉來。,i sī ná ē tsiah kú bô siá phue tńg--lâi.
,無定得著 臺北人 矣，,"Bô-tiānn tit-tio̍h  Tâi-pak-lâng  --ah,"
,抑有彼个心情通寫批轉來。,iah ū hit ê sim-tsîng thang siá phue tńg--lâi.
,阿土 ，,"A-thóo ,"
,你嘛毋免佮伊賭氣，,"lí mā m̄-bián kah i tóo-khì,"
,你應該就相信伊啊，,"lí ìng-kai tō siong-sìn --i --ah,"
,今你嘛看著這个老的面，,"tann lí mā khuànn-tio̍h tsit ê lāu--ê bīn,"
,閣去 臺北 共伊看一逝。,koh khì  Tâi-pak  kā i khuànn --tsi̍t-tsuā.
,希望你會原諒我，,"Hi-bāng lí ē guân-liōng --guá,"
,我已經,guá í-king
,晚報、晚報 。,"晚報, 晚報 。"
,先生，,"Sian-sinn,"
,請你買暗報。,tshiánn lí bé àm-pò.
,無愛啦！,Bô ài --lah!
,啊？,Ah?
,秀蘭 、 秀蘭 。,"Siù-lân ,  Siù-lân ."
,行，,"Kiânn,"
,來去。,lâi-khì.
,秀蘭 、 秀蘭 。,"Siù-lân ,  Siù-lân ."
,Má-sah ，,"Má-sah ,"
,車小停一下。,tshia sió thîng --tsi̍t-ē.
,Mh？啥物代誌？,Mh? Siánn-mih tāi-tsì?
,真久無看 雪娥 ，,"Tsin kú bô khuànn  Suat-ngôo ,"
,想欲共看看咧。,siūnn-beh kā khuànn-khuànn--leh.
,哎，,"Aih,"
,無啥物要緊的代誌，,"bô siánn-mih iàu-kín ê tāi-tsì,"
,明仔載才來嘛。,bîn-á-tsài tsiah lâi --mah.
,Mh！,Mh!
,小李 ，,"小李 ,"
,你緊落車共綴看覓。,lí kín lo̍h-tshia kā tè khuànn-māi.
,行。,Kiânn.
,欸？,Eh?
,啊！,Ah!
,火土仔 。,Hué-thóo--á .
,啊！,Ah!
,秀蘭 。,Siù-lân .
,Eh！,Eh!
,你共我出去、你共我出去！,"Lí kā guá tshut-khì, lí kā guá tshut-khì!"
,啊？,Ah?
,火土 ，,"Hué-thóo ,"
,你敢誠實袂當了解我？,lí kám tsiânn-si̍t bē-tàng liáu-kái --guá?
,閃。,Siám.
,其實我也無資格通好佮你鬥陣，,"Kî-si̍t guá iā bô tsu-keh thang hó kah lí tàu-tīn,"
,我這馬已經毋是以前的 秀蘭 ，,"guá tsit-má í-king m̄ sī í-tsîng ê  Siù-lân ,"
,火土 ，,"Hué-thóo ,"
,我祝你幸福。,guá tsiok lí hīng-hok.
,秀蘭 、 秀蘭 。,"Siù-lân ,  Siù-lân ."
,火土 。,Hué-thóo .
,秀蘭 ，,"Siù-lân ,"
,我毋再予你閣再來離開我，,"guá m̄ tsài hōo lí koh-tsài lâi lī-khui --guá,"
,秀蘭 ，,"Siù-lân ,"
,拄才我共你捙遐大力，,"tú-tsiah guá kā lí tshia hiah tuā-la̍t,"
,你有受傷無？,lí ū siū-siong --bô?
,無。,Bô.
,喔。,Ooh.
,我敢有予你受氣的所在？,Guá kám ū hōo lí siūnn-khì ê sóo-tsāi?
,無你哪會連甲一點仔批信都無，,"Bô lí ná ē liân kah tsi̍t-tiám-á phue-sìn to bô,"
,害我來 臺北 揣你真久。,hāi guá lâi  Tâi-pak  tshē lí tsin kú.
,火土 ，,"Hué-thóo ,"
,你著原諒我，,"lí tio̍h guân-liōng --guá,"
,我是無彼个面子通好佮你鬥陣。,guá sī bô hit ê bīn-tsú thang hó kah lí tàu-tīn.
,這是怎樣講？,Tse sī-tsuánn-iūnn kóng?
,是毋是佮人結婚矣？,Sī m̄ sī kah lâng kiat-hun --ah?
,你緊講。,Lí kín kóng.
,無、無。,"Bô, bô."
,火土 ，,"Hué-thóo ,"
,我、我已經,"guá, guá í-king"
,是怎樣講？,Sī-tsuánn-iūnn kóng?
,佇飯店門跤口佮你鬥陣彼个人，,"Tī pn̄g-tiàm mn̂g-kha-kháu kah lí tàu-tīn hit ê lâng,"
,是毋是恁翁？,sī m̄ sī lín ang?
,阮翁？,Gún ang?
,啊哈哈哈啊哈哈哈，,"Ah ha ha ha ah ha ha ha,"
,伊是我最怨恨的人，,"i sī guá tsuè uàn-hūn ê lâng,"
,我的清白就是惡魔共奪去。,guá ê tshing-pe̍h tiō sī ok-môo kā tua̍t--khì.
,唅？,Hannh?
,所以我是一个無前途的人，,"Sóo-í guá sī tsi̍t ê bô tsiân-tôo ê lâng,"
,現在我最大的心願，,"hiān-tsāi guá tsuè tuā ê sim-guān,"
,就是祝你會當娶一个賢慧的家後，,"tiō sī tsiok lí ē-tàng tshuā tsi̍t ê hiân-huē ê ke-āu,"
,假使你心內猶閣有我這个 秀蘭 ，,"ká-sú lí sim-lāi iáu-koh ū guá tsit ê  Siù-lân ,"
,我也希望你會當看著咱過去的情份，,"guá iā hi-bāng lí ē-tàng khuànn-tio̍h lán kè-khì ê tsîng-hūn,"
,來照顧著阮年老的老，,"lâi tsiàu-kòo tio̍h gún nî-lāu ê lāu,"
,再會。,tsài-huē.
,喂 秀蘭 、 秀蘭 、 秀蘭 、 秀蘭 。,"Eh  Siù-lân ,  Siù-lân ,  Siù-lân ,  Siù-lân ."
,你的過去我不管，,"Lí ê kè-khì guá put-kuán,"
,我相信你的心是我的，,"guá siong-sìn lí ê sim sī guá ê,"
,我只希望咱會當倒轉來去故鄉，,"guá tsí hi-bāng lán ē-tàng tò-tńg lâi-khì kòo-hiong,"
,過著平靜樸實的生活，,"kè tio̍h pîng-tsīng phoh-si̍t ê sing-ua̍h,"
,好毋？,hó --m̄?
,秀蘭 ，,"Siù-lân ,"
,一切莫閣去想伊矣，,"it-tshè mài koh khì siūnn --i --ah,"
,明仔載坐早幫車鬥陣倒轉來去乎？,bîn-á-tsài tsē tsá-pang-tshia tàu-tīn tò-tńg lâi-khì --honnh?
,好。,Hó.
,車。,Tshia.
,行李若款好，,"Hîng-lí nā khuán hó,"
,我隨來，,"guá suî lâi,"
,你先入去。,lí sing li̍p--khì.
,秀蘭 ，,"Siù-lân ,"
,我等你乎。,guá tán --lí --honnh.
,好。,Hó.
,莫走。,Mài tsáu.
,真好膽，,"Tsin hó-tánn,"
,你敢共恁爸走私，,"lí kánn kā lín-pē tsáu-su,"
,你是按算欲予人叫我烏龜是毋？,lí sī àn-sǹg beh hōo lâng kiò guá oo-ku sī --m̄?
,你想看覓咧全舞廳的人。,Lí siūnn khuànn-māi --leh tsuân bú-thiann ê lâng.
,哼！,Hngh!
,戶口簿也無在內，,"Hōo-kháu-phōo iā bô tsāi lāi,"
,你有啥物資格通管我？,lí ū siánn-mih tsu-keh thang kuán --guá?
,講啥物痟話，,"Kóng siánn-mih siáu uē,"
,你徛⿰啥人的厝，,"lí khiā siáng ê tshù,"
,食啥物人的飯？,tsia̍h siánn-mi̍h lâng ê pn̄g?
,哼哼，,"Hngh hngh,"
,我這時較緊出來去，,"guá tsit-sî khah kín tshut-lâi-khì,"
,哼。,hngh.
,哼哼，,"Hngh hngh,"
,無遐容易。,bô hiah iông-ī.
,唅？,Hannh?
,我知你愛欲綴人走，,"Guá tsai lí ài beh tuè lâng tsáu,"
,但是你愛知影喔！,tān-sī lí ài tsai-iánn --ooh!
,你有啥物辦法通來離開我這个掌中，,"Lí ū siánn-mih pān-huat thang lâi lī-khui guá tsit ê tsiáng-tiong,"
,嘿嘿嘿嘿，,"heh heh heh heh,"
,我⿰下昏暗著愛轉來厝裡一逝，,"guá i̋ng-àm to̍h-ài tńg--lâi tshù--e --tsi̍t-tsuā,"
,以後一跤步你就免想欲出門。,í-āu tsi̍t kha-pōo lí tō bián siūnn-beh tshut-mn̂g.
,哪會拍袂開？,Ná ē phah bē khui?
,奇怪，,"Kî-kuài,"
,已經九點外矣，,"í-king káu tiám guā --ah,"
,秀蘭 哪會猶無來？,Siù-lân  ná ē iáu bô lâi?
,秀蘭 。,Siù-lân .
,明郎 ，,"Bîng-lông ,"
,我有話欲交代你，,"guá ū uē beh kau-tāi --lí,"
,你著十二分的注意去做喔！,lí to̍h tsa̍p-jī hun ê tsù-ì khì tsuè --ooh!
,喔！,Ooh!
,董事長啥物代誌？,Táng-sū-tiúnn siánn-mih tāi-tsì?
,秀蘭 伊彼所田庄囡仔，,"Siù-lân  i hit sóo tshân-tsng gín-á,"
,若無共伊收收起來，,"nā-bô kā i siu-siu --khí-lâi,"
,恐驚會。,khióng-kiann ē.
,喔，,"Ooh,"
,eh，,"eh,"
,董事長你的意思是毋是叫我共。,táng-sū-tiúnn lí ê ì-sù sī-m̄-sī kiò guá kā.
,Mh，,"Mh,"
,嘿嘿嘿嘿，,"heh heh heh heh,"
,真聰明，,"tsin tshong-bîng,"
,這 兩千 箍提去做所費。,tsit  nn̄g-tshing  khoo the̍h-khì tsò sóo-huì.
,無問題，,"Bô būn-tê,"
,算在我，,"sǹg tsāi --guá,"
,我即時進行。,guá tsik-sî tsìn-hîng.
,Mh、Mh。,"Mh, mh."
,大的，,"Tuā--ê,"
,你哪會無愛入去啦？,lí ná ē bô ài li̍p-khì --lah?
,予伊出來才佮伊講。,Hōo i tshut-lâi tsiah kah i kóng.
,哪會攏無動靜？,Ná ē lóng bô tōng-tsīng?
,遮暗矣，,"Tsiah àm --ah,"
,好入來共看覓矣咧。,hó ji̍p-lâi kā khuànn-māi --ah --leh.
,啊！,Ah!
,猴死囡仔，,"Kâu-sí-gín-á,"
,閣哀、你閣哀、閣共我哀，,"koh ai, lí koh ai, koh kā guá ai,"
,哼！,hngh!
,我毋敢矣，,"Guá m̄ kánn --ah,"
,爸爸。,pá-pah.
,看你後擺敢三更半暝閣起來,Khuànn lí āu-pái kánn sann-kinn-puànn-mî koh khí-lâi
,偷食這號物件抑毋敢！,thau-tsia̍h tsit lō mn̍gh-kiānn iah m̄ kánn!
,毋矣啦、毋矣啦，我毋敢啦。,"M̄ --ah --lah, m̄ --ah --lah, guá m̄ kánn --lah."
,猴死囡仔災咧，,"Kâu-sí-gín-á-tse --leh,"
,哼！,hngh!
,Mh？,Mh?
,奇怪矣，,"Kî-kuài --ah,"
,哪會攏無⿰看見人？,ná ē lóng bô khuàinn lâng?
,誠歹運啊，,"Tsiânn pháinn-ūn --ah,"
,透早埋伏到遮爾暗，,"thàu-tsá bâi-ho̍k kàu tsiah-nī àm,"
,結果予伊旋去。,kiat-kó hōo i suan--khì.
,閣到外面來共揣看覓。,Koh kàu guā-bīn lâi kā tshuē khuànn-māi.
,Mh，,"Mh,"
,好，,"hó,"
,行！,kiânn!
,秀蘭 ，,"Siù-lân ,"
,我已經揣你幾若工矣，,"guá í-king tshē lí kuí-nā kang --ah,"
,你是蹛佗位，,"lí sī tuà tó-uī,"
,予我揣攏無咧？,hōo guá tshē lóng bô --leh?
,欸，,"Eh,"
,我的目睭，,"guá ê ba̍k-tsiu,"
,啊？,ah?
,我的目睭、我的目睭哪會變成甲按呢？,"Guá ê ba̍k-tsiu, guá ê ba̍k-tsiu ná ē piàn-sîng kah án-ne?"
,我的運命哪會遐爾悲慘！,Guá ê ūn-miā ná ē hiah-nī pi-tshám!
,秀蘭 ，,"Siù-lân ,"
,你佇佗位？,lí tī tó-uī?
,秀蘭 ！,Siù-lân !
,啊？,Ah?
,開門啦！,Khui-mn̂g --lah!
,啊！,Ah!
,飯桶，,"Pn̄g-tháng,"
,怎樣揣無？,tsuánn-iūnn tshuē-bô?
,閣去反，,"Koh khì píng,"
,彼術仔若予伊佇咧，,"he su̍t-á nā hōo i  tī--leh,"
,秀蘭 會袂死心。,Siù-lân  ē buē sí-sim.
,我欲來 秀蘭 的所在，,"Guá beh lâi  Siù-lân  ê sóo-tsāi,"
,若有啥物消息才來遐揣我。,nā ū  siánn-mih siau-sit tsiah lâi hia tshuē --guá.
,是是是。,Sī sī sī.
,火土 ，,"Hué-thóo ,"
,咱這世人可能無法度通閣做伙矣，,"lán tsit-sì-lâng khó-lîng bô-huat-tōo thang koh tsò-hué --ah,"
,我 秀蘭 欲死，,"guá  Siù-lân  beh sí,"
,對你不起。,tuì lí put khí.
,哭啥物！,Khàu siánn-mih!
,Mh？,Mh?
,你考慮了啥款？,Lí khó-lū liáu siánn-khuán?
,我決定欲來轉去故鄉。,Guá kuat-tīng beh lâi tńg-khì kòo-hiong.
,哈哈哈哈，,"Ha ha ha ha,"
,你盡量想，,lí tsīn-liōng siūnn.
,敢有遐容易。,kám ū hiah iông-ī.
,你敢誠實毋予我離開？,Lí kám tsiânn-si̍t m̄ hōo guá lī-khui?
,免講！,Bián kóng!
,啊！,Ah!
,你、你毋通來，,"Lí, lí m̄-thang lâi,"
,我家己會去自首。,guá ka-kī ē khì tsū-siú.
,可惡！,Khónn-ònn!
,啊！,Ah!
,舞女 黃秀蘭 殺人，,"Bú-lú  N̂g Siù-lân  sat-jîn,"
,李雲龍 、 王明郎 死於剪下。,"Lí Hûn-liông ,  Ông Bîng-lông  sí î tsián hā."
,黃秀蘭 殺人，,"N̂g Siù-lân  sat-jîn,"
,地方法院判決死刑。,tē-hng huat-īnn phuànn-kuat sí-hîng.
,舞女 黃秀蘭 殺人案，,"Bú-lú  N̂g Siù-lân  sat jîn àn,"
,黃雪娥 代聘律師不服上訴。,N̂g Suat-ngôo  tāi-phìng lu̍t-su put-ho̍k siōng-sòo.
,起立 、 坐下 。,起立 、 坐下 .
,就這个啦。,Tō tsit ê --lah.
,啊面哪會包甲按呢乎？,Ah bīn ná ē pau kah án-ne --honnh?
,予硫酸潑著的。,Hōo liû-sng phuah--tio̍h --ê.
,有影無？,Ū-iánn --bô?
,本院刑事庭受理 黃秀蘭 殺人一案，,"Pún īnn hîng-sū-tîng siū-lí  N̂g Siù-lân  sat-jîn it àn,"
,現在開辯論庭。,hiān-tsāi khai piān-lūn-tîng.
,被告，,"Pī-kò,"
,你叫啥物名？,lí kiò siánn-mih miâ?
,黃秀蘭 。,N̂g Siù-lân .
,本案開始辯論，,"Pún àn khai-sí piān-lūn,"
,請檢察官論告。,tshiánn kiám-tshat-kuann lūn-kò.
,本案被告 黃秀蘭 ，,"Pún àn pī-kò  N̂g Siù-lân ,"
,在第一審院本院調查庭皆供伊殺人，,"tsāi tē-it sím īnn pún īnn tiâu-tsa-tîng kai kiong i sat-jîn,"
,因觸犯刑法第 兩百  七十一 條第一項之罪，,"in tshiok-huān hîng-huat tē  nn̄g-pah   tshit-tsa̍p-it  tiâu tē-it hāng tsi tsuē,"
,犯行手段毒辣，,"huān-hîng tshiú-tuānn to̍k-lua̍h,"
,由背後慘殺第一被害者數刀不煞，,"iû puē-āu tshám sat tē-it pī-hāi-tsiá sòo to put sat,"
,再繼續殺害第二被害者，,"tsài kè-sio̍k sat-hāi tē-jī pī-hāi-tsiá,"
,堪比泯滅人性，,"kham-pí bín-bia̍t jîn-sìng,"
,以女人之輩大膽如此殘忍手段，,"í lú-jîn tsi puè tuā-tánn jû-tshú tsân-jím tshiú-tuānn,"
,惡毒之極，,"ok-to̍k tsi ki̍k,"
,應處極刑，,"ìng tshú ki̍k-hîng,"
,以矯其責。,í kiáu kî tsik.
,這聲慘矣。,Tsit-siann tshám --ah.
,被告你有啥物話欲申辯抑無,Pī-kò lí ū siánn-mih uē beh sin-piān ia̍h bô
,無，,"Bô,"
,我承認in是我刣的.,guá sîng-jīn in sī guá thâi --ê.
,哪會按呢？,Ná ē án-ne?
,In老母來矣，,"In lāu-bú lâi --ah,"
,哪會按呢，,"ná ē án-ne,"
,今害矣！,tann hāi --ah!
,逐家肅靜，,"Ta̍k-ke siok-tsīng,"
,辯護人請你申訴辯護意旨。,piān-hōo-jîn tshiánn lí sin-sòo piān-hōo ì-tsí.
,審判長，,"Sím-phuànn-tiúnn,"
,拄才檢察官指論被告犯罪的手段，,"tú-tsiah kiám-tshat-kuann tsí-lūn pī-kò huān-tsuē ê tshiú-tuānn,"
,本辯護人認為有偏差之處，,"pún piān-hōo-jîn jīn-uî ū phian-tsha tsi tshù,"
,逐家知影犯罪的人，,"ta̍k-ke tsai-iánn huān-tsuē ê lâng,"
,必動機、背景、心理因素，,"pit tōng-ki, puē-kíng, sim-lí in-sòo,"
,一个因為出身毋知影的查某囡仔，,"tsi̍t ê in-uī tshut-sin m̄ tsai-iánn ê tsa-bóo gín-á,"
,因伊具有天生可憐的美貌，,"in i kū-iú thian-sing khó-liân ê bí-māu,"
,一進都市即被包圍，,"it tsìn too-tshī tsik pī pau-uî,"
,利用強姦、剝奪人身自由，,"lī-iōng kiông-kan, pak-tua̍t jîn-sin tsū-iû,"
,這啥物人造成、啥物人逼使伊走入殺人之路。,"tse siánn-mih-lâng tsō-sîng, siánn-mih-lâng pik-sú i tsáu-ji̍p sat-jîn tsi lōo."
,審判長，,"Sím-phuànn-tiúnn,"
,應該考慮本案發生的前因後果，,"ìng-kai khó-lī pún àn huat-sing ê tsiân-in-hiō-kó,"
,根據法律上減刑之規定，,"kun-kù huat-lu̍t-siōng kiám hîng tsi kui-tīng,"
,從輕發落。,tsiông khin hua̍t-lo̍h.
,著、著、著，,"Tio̍h, tio̍h, tio̍h,"
,這就著矣！,tse tō tio̍h --ah!
,辯護人申辯被告殺人是環境所造成，,"Piān-hōo-jîn sin-piān pī-kò sat-jîn sī khuân-kíng sóo tsō-sîng,"
,案前受委屈，,"àn-tsîng siū uí-khut,"
,為何毋檢舉、毋告發？,"uī-hô m̄ kiám-kí, m̄ kò-huat?"
,已經被人掌握凌辱過，,"Í-king pī lâng tsiáng-ak lîng-jio̍k kuè,"
,欲哪有機會佮勇氣向當局告發？,beh ná ū ki-huē kah ióng-khì hiòng tong-kio̍k kò-huat?
,無勇氣？,Bô ióng-khì?
,無勇氣哪敢殺人，,"Bô ióng-khì ná kánn sat-jîn,"
,而且殺死兩人？,jî-tshiánn sat-sí nn̄g lâng?
,審判長，,"Sím-phuànn-tiúnn,"
,檢察官認為被告犯罪前，,"kiám-tshat-kuann jīn-uî pī-kò huān-tsuē tsîng,"
,取感性起因，,"tshú kám-sìng khí-in,"
,而且犯罪的方法應該詳細研究，,"jî-tshiánn huān-tsuē ê hong-huat ìng-kai siông-sè gián-kiù,"
,李雲龍 是被刺死頸部，,"Lí Hûn-liông  sī pī tshì-sí kíng-pōo,"
,這可能是被告對背後暗殺。,tse khó-lîng sī pī-kò tuì puē-hiō àm-sat.
,但是 王明郎 是胸前被刺，,"Tān-sī  Ông Bîng-lông  sī hiong-tsiân pī tshì,"
,以一个樣的弱之女子，,"í tsi̍t ê iūnn ê jio̍k tsi lú-tsú,"
,怎樣會死兩个窮極有力的人出來？,tsánn-iūnn ē sí nn̄g ê kiông-ki̍k iú-la̍t ê lâng tshut-lâi?
,著！,Tio̍h!
,這行兇方法，,"Tse hîng-hiong hong-huat,"
,應該詳細研究，,"ìng-kai siông-sè gián-kiù,"
,才好去做求刑的根據。,tsiah hó khì tsò kiû-hîng ê kun-kì.
,檢察處對這个問題當然有詳細的求證，,"Kiám-tshat-tshù tuì tsit ê būn-tê tong-jiân ū siông-sè ê kiû-tsìng,"
,被告也已供伊殺人，,"pī-kò iā í kiong i sat-jîn,"
,實際上，,"si̍t-tsè-siōng,"
,被害者兩人已經死亡，,"pī-hāi-tsiá nn̄g lâng í-king sí-bông,"
,雖然無人證，,"sui-jiân bô jîn-tsìng,"
,但是被告的口供佮物證，,"tān-sī pī-kò ê kháu-king kah bu̍t-tsìng,"
,已經充分構成殺人罪之要件。,í-king tshiong-hun kòo-sîng sat-jîn-tsuē tsi iàu-kiānn.
,這！,Tse!
,你毋免替我辯解，,"Lí m̄ bián thè guá piān-kái,"
,一切攏是我做的。,it-tshè lóng sī guá tsò --ê.
,審判長啊。,Sím-phuànn-tiúnn --ah.
,被告，,"Pī-kò,"
,你猶有其他啥物話欲申辯的無？,lí iáu ū kî-thann siánn-mih uē beh sin-piān --ê --bô?
,我願意受法律的制裁,Guá guān-ì siū huat-lu̍t ê tsè-tshâi
,本案辯論終結，,"Pún àn piān-lūn tsiong-kiat,"
,佇本月 三十一 宣判，,"tī pún gue̍h  sann-tsa̍p-it  suan-phuànn,"
,退庭。,thè-tîng.
,起立 。,起立 .
,行。,Kiânn.
,無法度矣，,"Bô-huat-tōo --ah,"
,我看這个無望矣。,guá khuànn tsit ê bô-bāng --ah.
,啊！,Ah!
,阿母！,A-bú!
,秀蘭 、 秀蘭 、 秀蘭 ！,"Siù-lân ,  Siù-lân ,  Siù-lân !"
,阿母！,A-bú!
,秀蘭 ，,"Siù-lân ,"
,你哪會遮爾戇？,lí ná ē tsiah-nī gōng?
,哪會做出這款天大地大的代誌咧？,Ná ē tsuè-tshut tsit khuán thinn-tuā-tē-tuā ê tāi-tsì --leh?
,阿母，,"A-bú,"
,你著赦免我的不孝，,"lí tio̍h sià-bián guá ê put-hàu,"
,予你咧煩惱。,hōo lí leh huân-ló.
,以後叫阿母欲依靠啥物人？,Í-āu kiò a-bú beh i-khò siánn-mih-lâng?
,秀蘭 的，,"Siù-lân --ê,"
,代誌已經過去矣，,"tāi-tsì í-king kuè--khì --ah,"
,總講攏是咱的運命。,tsóng-kóng lóng sī lán ê ūn-miā.
,法律上若允准阿母陪你坐獄，,"Huat-lu̍t-siōng nā ún-tsún a-bú puê lí tsē-ga̍k,"
,阿母也甘願，,"a-bú iā kam-guān,"
,秀蘭 、 秀蘭 、 秀蘭 、 秀蘭 的。,"Siù-lân ,  Siù-lân ,  Siù-lân ,  Siù-lân --ê."
,阿母。,A-bú.
,秀蘭 。,Siù-lân .
,阿母你趕緊轉去 高雄 啦。,A-bú lí kuánn-kín tńg-khì  Ko-hiông  --lah.
,你無歡喜我來看你毋？,Lí bô huann-hí guá lâi khuànn lí --m̄?
,阿母你緊轉去啦。,A-bú lí kín tńg-khì --lah.
,阿母看你按呢，,"A-bú khuànn lí án-ne,"
,行袂開跤。,kiânn bē khui kha.
,我是看破一切的人，,"Guá sī khuànn-phuà it-tshè ê lâng,"
,毋甘看阿母已經遮爾老，,"m̄-kam khuànn a-bú í-king tsiah-nī lāu,"
,我實在不忍心來拖磨，,"guá si̍t-tsāi put jím-sim lâi thua-buâ,"
,阿母你莫閣來看我，,"a-bú lí mài koh lâi khuànn --guá,"
,你若來看我，,"lí nā lâi khuànn --guá,"
,痛苦啦！,thòng-khóo --lah!
,我毋驚，,"Guá m̄ kiann,"
,就除非阿母無在這个世間，,"tō tî-hui a-bú bô tsāi tsit ê sè-kan,"
,也袂無來，,"iā bē bô lâi,"
,秀蘭 的。,Siù-lân --ê.
,秀蘭 ，,"Siù-lân ,"
,我若莫介紹你來 臺北 ，,"guá nā mài kài-siāu lí lâi  Tâi-pak ,"
,就袂發生這號代誌，,"tō bē huat-sing tsit-lō tāi-tsì,"
,請你原諒我。,tshiánn lí guân-liōng --guá.
,Eh，,"Eh,"
,這是我家己愛來的，,"tse sī guá ka-kī ài lâi --ê,"
,其實我應該愛感謝你對我的照顧。,kì-si̍t guá ìng-kai ài kám-siā lí tuì guá ê tsiàu-kòo.
,啊！,Ah!
,雪娥 ，,"Suat-ngôo ,"
,我拜託你替我揣一个人好毋？,guá pài-thok lí thè guá tshuē tsi̍t ê lâng hó --m̄?
,啥物人你講。,Siánn-mih-lâng lí kóng.
,請你佮阮阿母去 竹岸橋邊 彼間小厝，,"Tshiánn lí kah guán a-bú khì  Tik-huānn-kiô-pinn  hit king sió-tshù,"
,揣看有 火土 無，,"tshuē khuànn ū  Hué-thóo  --bô,"
,我會隨時去揣伊。,guá ē suî-sî khì tshē --i.
,喂，,"Ueh,"
,時間到矣。,sî-kan kàu --ah.
,啊，,"Ah,"
,阿母！,a-bú!
,秀蘭 ，,"Siù-lân ,"
,阿母會時常來看你。,a-bú ē sî-siông lâi khuànn --lí.
,阿母你緊轉去好毋。,A-bú lí kín tńg-khì hó --m̄.
,你也著愛保重乎！,Lí iā tio̍h-ài pó-tiōng --honnh!
,秀蘭 、 秀蘭 、 秀蘭 的、 秀蘭 啊！,"Siù-lân ,  Siù-lân ,  Siù-lân --ê,  Siù-lân  --ah!"
,秀蘭 的！,Siù-lân --ê!
,阿姆咱來轉。,A-ḿ lán lâi tńg.
,你欲揣啥物人啊？,Lí beh tshuē siánn-mih-lâng --ah?
,借問咧，,"Tsioh-mn̄g --leh,"
,遮有蹛一位 楊火土 先生無？,tsia ū tuà tsi̍t uī  Iûnn Hué-thóo  sian-sinn --bô?
,無，,"Bô,"
,我搬來真久矣，,"guá puann lâi tsin kú --ah,"
,無這號人啊。,bô tsit-lō lâng --ah.
,你知影毋？,Lí tsai-iánn --m̄?
,唅？,Hannh?
,無啊。,Bô --ah.
,唉，,"Haih,"
,阿姆，,"a-ḿ,"
,你人是閣較艱苦是毋？,lí lâng sī koh-khah kan-khóo sī --m̄?
,我已經無望矣，,"Guá í-king bô-bāng --ah,"
,我有一層代誌欲拜託你。,guá ū tsi̍t tsân tāi-tsì beh pài-thok --lí.
,啥物代誌？,Siánn-mih tāi-tsì?
,我願意離開這个世間，,"Guá guān-ì lī-khui tsit ê sè-kan,"
,我，,"guá,"
,這項物件你才提予 秀蘭 做紀念。,tsit hāng mi̍h-kiānn lí tsiah the̍h hōo  Siù-lân  tsuè kì-liām.
,好，,"Hó,"
,我會提予伊。,guá ē the̍h hōo --i.
,阿姆你心肝放較開咧，,"A-ḿ lí sim-kuann pàng khah khui --leh,"
,毋通閣想東想西。,m̄-thang koh siūnn-tang-siūnn-sai.
,你實在對阮真好，,"Lí si̍t-tsāi tuì guán tsin hó,"
,過去我蹛佇遮予你真照顧。,kuè-khì guá tuà tī tsia hōo lí tsin tsiàu-kòo.
,阿姆。,A-ḿ.
,閣予你用遐濟醫藥費，,"Koh hōo lí īng hiah tsē i-io̍h-huì,"
,我,guá
,阿姆、阿姆、阿姆、阿姆、阿姆、阿姆、阿姆！,"A-ḿ, a-ḿ, a-ḿ, a-ḿ, a-ḿ, a-ḿ, a-ḿ!"
,雪娥 ，,"Suat-ngôo ,"
,欸？,eh?
,阮老母哪無佮你鬥陣來？,Gún lāu-bú ná bô kah lí tàu-tīn lâi?
,是,Sī
,是啥物？,Sī siánn-mih?
,唅，,"Hannh,"
,是怎樣咧？,sī tsuánn-iūnn --leh?
,伊，,"I,"
,伊人無爽快，,"i lâng bô sóng-khuài,"
,後日才欲來共你看。,āu-ji̍t tsiah beh lâi kā lí khuànn.
,有要緊無？,Ū iàu-kín --bô?
,無、無要緊。,"Bô, bô iàu-kín."
,喔。,Ooh.
,我真感謝你倩律師替我辯護，,"Guá tsin kám-siā lí tshiànn lu̍t-su thè guá piān-hōo,"
,但是予你失望，,"tān-sī hōo lí sit-bōng,"
,因為我也已經看破這个世間的一切，,"in-uī guá iā í-king khuànn-phuà tsit ê sè-kan ê it-tshè,"
,請你原諒我。,tshiánn lí guân-liōng --guá.
,你毋通按呢講，咱才盡量閣來想辦法。,"Lí m̄-thang án-ne kóng, lán tsiah tsīn-liōng koh lâi siūnn pān-huat."
,Eh。,Eh.
,喔，,"Ooh,"
,火土 敢有消息？,Hué-thóo  kám ū siau-sit?
,我這幾日真常想起著阮老母，,"Guá tsit kuí ji̍t tsin siông siūnn-khí-tio̍h gún lāu-bú,"
,雪娥 ，,"Suat-ngôo ,"
,我拜託你以後較捷𤆬阮老母來佮我見面好毋？,guá pài-thok lí í-āu khah tsia̍p tshuā gún lāu-bú lâi kah guá kìnn-bīn hó --m̄?
,好，,"Hó,"
,我會𤆬伊來，,"guá ē tshuā i lâi,"
,你毋免煩惱。,lí m̄-bián huân-ló.
,多謝。,To-siā.
,喂，,"Eh,"
,時間到矣。,sî-kan kàu --ah.
,啊，,"Ah,"
,再會。,tsài-huē.
,再會、再會。,"Tsài-huē, tsài-huē."
,宣判，,"Suan-phuànn,"
,黃秀蘭 現年 二十 歲，,"N̂g Siù-lân  hiān-nî  jī-tsa̍p  hè,"
,自 臺北市  武漢街  八 號，,"tsū  Tâi-pak-tshī   Bú-hàn-ke   peh  hō,"
,業舞女。,gia̍p bú-lú.
,被告 黃秀蘭 ，,"Pī-kò  N̂g Siù-lân ,"
,犯殺人罪處無期徒刑，,"huān sat-jîn-tsuē tshù bû-kî tôo-hîng,"
,褫奪公權終身，,"thí-tua̍t kong-khuân tsiong-sin,"
,兇器鉸刀一支沒收。,hiong-khì ka-to tsi̍t ki bu̍t-siu.
,被告猶有其他意見無，,"Pī-kò iáu ū kî-thann ì-kiàn --bô,"
,若不服者，,"nā put-ho̍k--tsiá,"
,可向最高法院上訴。,khó hiòng tsuè-ko huat-īnn siōng-sòo.
,我願意服刑。,Guá guān-ì ho̍k-hîng.
,黃秀蘭 殺人案高等法院審判終結，,"N̂g Siù-lân  sat-jîn àn ko-tíng huat-īnn sím-phuànn tsiong-kiat,"
,判無期徒刑。,phuànn bû-kî tôo-hîng.
,這房。,Tsit pâng.
,多謝多謝。,To-siā to-siā.
,秀蘭 小姐。,Siù-lân  sió-tsiá.
,啊啊啊，,"ah ah ah,"
,你是 秀蘭 小姐是毋？,lí sī  Siù-lân  sió-tsiá sī --m̄?
,是，,"Sī,"
,先生，,"sian-sinn,"
,有啥物代誌？,ū siánn-mih tāi-tsì?
,唉，,"Haih,"
,實在可憐，,"si̍t-tsāi khó-liân,"
,黃 小姐，,"N̂g  sió-tsiá,"
,你毋知會認得我無？,lí m̄ tsai ē-jīn-tit --guá --bô?
,畫圖彼位先生是毋？,Uē-tôo hit uī sian-sinn sī --m̄?
,Mh，,"Mh,"
,黃 小姐，,"N̂g  sió-tsiá,"
,你毋知會用得講你過去的不幸予我聽無？,lí m̄ tsai ē-īng-lit kóng lí kè-khì ê put-hīng hōo guá thiann --bô?
,啊，,"Ah,"
,過去的代誌已經是無啥物通好講。,kè-khì ê tāi-tsì í-king sī bô siánn-mih thang hó kóng.
,拜託你啦，,"Pài-thok --lí --lah,"
,我真愛知影，,"guá tsin ài tsai-iánn,"
,拜託你講予我聽好毋？,pài-thok lí kóng hōo guá thiann hó --m̄?
,若是我的過去。,Nā-sī guá ê kuè-khì.
,秀蘭 ，,"Siù-lân ,"
,我四界都揣你無，,"guá sì-kè to tshuē lí bô,"
,秀蘭 你到底是咧佗位？,Siù-lân  lí tàu-té sī teh tó-uī?
,是喔，,"Sī --ooh,"
,我真同情你的遭遇，,"guá tsin tông-tsîng lí ê tso-gū,"
,黃 小姐，,"N̂g  sió-tsiá,"
,我已經對看守所請示好勢矣，,"guá í-king tuì khàn-siú-sóo tshíng-sī hó-sè --ah,"
,我想欲共你畫一張圖，,"guá siūnn-beh kā lí uē tsi̍t tiunn tôo,"
,起來做紀念好毋？,khí-lâi tsuè kì-liām hó --m̄?
,你既然無棄嫌我遮歹看面。,Lí kì-jiân bô khì-hiâm guá tsiah pháinn-khuànn-bīn.
,多謝喔。,To-siā --ooh.
,殺人犯 黃秀蘭 今移監受刑。,Sat-jîn-huān  N̂g Siù-lân  kim î-kann siū-hîng.
,你敢無聽人講，,"Lí kám bô thiann lâng kóng,"
,阿福仔 ？,A-hok-á ?
,有影喔，,"Ū-iánn --ooh,"
,一个媠媠的查某囡仔變成甲按呢，,"tsi̍t ê suí-suí ê tsa-bóo gín-á piàn-sîng kah án-ne,"
,實在真可憐。,si̍t-tsāi tsin khóo-liân.
,啊？,Ah?
,黃秀蘭 。,N̂g Siù-lân .
,我欲申請特別面會 黃秀蘭 。,Guá beh sin-tshíng ti̍k-pia̍t biān-huē  N̂g-Siù-lân .
,喔，,"Ooh,"
,這陣猶閣⿰看見。,tsit-tsūn iáu-koh khuàinn.
,啊！,Ah!
,秀蘭 ？,Siù-lân ?
,啊！,Ah!
,我毋是 秀蘭 。,Guá m̄ sī  Siù-lân .
,毋是 秀蘭 ？,M̄ sī  Siù-lân ?
,我目睭雖然無⿰看見，,"Guá ba̍k-tsiu sui-jiân bô khuàinn,"
,但是我會認得你的聲。,tān-sī guá ē jīn-tit lí ê siann.
,目睭無看見？,Ba̍k-tsiu bô khuànn-kìnn?
,喔，,"Ooh,"
,火土 ！,Hué-thóo !
,秀蘭 ！,Siù-lân !
,你的目睭是怎樣哪會無看見？,Lí ê ba̍k-tsiu sī tsánn-iūnn ná ē bô khuànn-kìnn?
,自從咱離開了後，,"Tsū-tsiông lán lī-khui liáu-āu,"
,我就變成甲這款。,guá tō piàn-sîng kah tsit khuán.
,火土 ，,"Hué-thóo ,"
,咱的命運哪會遮爾歹。,lán ê miā-ūn ná ē tsiah-nī pháinn.
,秀蘭 ，,"Siù-lân ,"
,你就毋通閣哭矣，,"lí tō m̄-thang koh khàu --ah,"
,聽講你犯著啥物罪是毋？,thiann-kóng lí huān-tio̍h siánn-mih tsuē sī --m̄?
,是，,"Sī,"
,我犯著殺人罪。,guá huān-tio̍h sat-jîn-tsuē.
,唅？,Hannh?
,殺人罪？,Sat-jîn-tsuē?
,是，,"Sī,"
,火土 你著赦免我，,"Hué-thóo  lí tio̍h sià-bián --guá,"
,我若無出來都市，,"guá nā bô tshut-lâi too-tshī,"
,無定著今仔日咱已經佇庄跤過著真快樂的日子。,bô-tiānn-tio̍h kin-á-ji̍t lán í-king tī tsng-kha kuè-tio̍h tsin khuài-lo̍k ê ji̍t-tsí.
,代誌已經過去了矣，,"Tāi-tsì í-king kuè-khì liáu --ah,"
,你也莫閣想伊，,"lí iā mài koh siūnn --i,"
,你就好好來守規矩乎！,lí tō hó-hó lâi siú kui-kí --honnh!
,會，,"Ē,"
,我會守規矩。,guá ē siú kui-kí.
,秀蘭 你佇當時才會轉來乎？,Siù-lân  lí tī tang-sî tsiah ē tńg--lâi --honnh?
,啊，,"Ah,"
,著愛真久。,tio̍h-ài tsin kú.
,啊？,Ah?
,無論偌久，,"Bô-lūn luā kú,"
,我都欲等你倒轉來，,"guá to beh tán lí tò-tńg--lâi,"
,但是你就身體家己好好來照顧乎。,tān-sī lí tō sin-thé ka-kī hó-hó lâi tsiàu-kòo --honnh.
,你毋免等我轉來，,"Lí m̄-bián tán guá tńg--lâi,"
,火土 ，,"Hué-thóo ,"
,你著趕緊想法醫治你的目睭，,"lí tio̍h kuánn-kín siūnn huat i-tī lí ê ba̍k-tsiu,"
,看會當光明，,"khuànn ē-tàng kong-bîng,"
,過著快樂的日子袂。,kuè-tio̍h khuài-lo̍k ê ji̍t-tsí --bē.
,快樂的日子？,Khuài-lo̍k ê ji̍t-tsí?
,我若無佮你鬥陣，,"Guá nā bô kah lí tàu-tīn,"
,復明嘛無啥物意思，,"ho̍k-bīng mā bô siánn-mih ì-sù,"
,我這一生就感覺一點仔幸福都無。,guá tse it-sing tō kám-kak tsi̍t-tiám-á hīng-hok to bô.
,誠實的？,Tsiânn-si̍t --ê?
,是，,"Sī,"
,秀蘭 。,Siù-lân .
,毋過我已經毋是以前的 秀蘭 矣，,"M̄-koh guá í-king m̄ sī í-tsîng ê  Siù-lân  --ah,"
,你摸看覓咧。,lí bong khuànn-māi --leh.
,啊？,Ah?
,我已經是一个鬼婆囉。,Guá í-king sī tsi̍t ê kuí-pô --looh.
,秀蘭 無論你面變甲怎樣，,"Siù-lân  bô-lūn lí bīn pìnn kah tsuánn-iūnn,"
,我也是欲愛你。,guá iā sī beh ài --lí.
,火土 。,Hué-thóo .
,喂，,"Eh,"
,時間到矣。,sî-kan kàu --ah.
,火土 ，,"Hué-thóo ,"
,我欲來去矣。,guá beh lâi-khì --ah.
,你是欲去佗位咧？,Lí sī beh khì tó-uī --leh?
,欲去真遠的所在。,Beh khì tsin hn̄g ê sóo-tsāi.
,若是按呢，,"Nā-sī án-ni,"
,你就好好來保重你的身體，,"lí tō hó-hó lâi pó-tiōng lí ê sin-thé,"
,我永遠絕對欲等你倒轉來。,guá íng-uán tsua̍t-tuì beh tán lí tò-tńg--lâi.
,等我轉來，,"Tán guá tńg--lâi,"
,火土 ，,"Hué-thóo ,"
,我若去永遠無定著袂當轉來。,guá nā khì íng-uán bô-tiānn-tio̍h buē-tàng tńg--lâi.
,欸？,Eh?
,秀蘭 ，,"Siù-lân ,"
,無論怎樣，,"bô-lūn tsuánn-iūnn,"
,我絕對欲永遠等你倒轉來啦。,guá tsua̍t-tuì beh íng-uán tán lí tò-tńg--lâi --lah.
,來反悔當初貪著虛榮來所致，,"Lâi huán-hué tong-tshoo tham-tio̍h hi-îng lâi sóo-tì,"
,自今日雙人才著永遠的分離，,"tsū kin-jit siang-lâng tsiah tio̍h íng-uán ê hun-lī,"
,心又酸，,"sim iū sng,"
,無元氣，,"bô guân-khì,"
,心情無限悲。,sim-tsîng bû-hān pi.
,啊，,"Ah,"
,啊，,"ah,"
,看著君失明傷心目屎滴，,"khuànn-tio̍h kun sit-bîng siong-sim ba̍k-sái tih,"
,今日別後欲相見已經也無時。,kim-ji̍t pia̍t āu beh sann-kìnn í-king iā bô sî.
